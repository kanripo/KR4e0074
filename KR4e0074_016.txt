# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:45
#+PROPERTY: JUAN 16

<md:KR4e0074_SBCK_016-1a>¶
　記¶
　　傳經齋記¶
世之稱治者二帝三王而已其詳不可得而知宏綱¶大
法所以相傳而不泯者惟群經之存是賴然安在¶其不
泯也經者治天下之具也豈直文辭云爾哉自¶秦火之
餘老儒碩生補緝扶衛專門殊軌授諸其徒<md:KR4e0074_SBCK_016-1b>¶所從事者
<pb:KR4e0074_WYG_016-1b>
止乎訓解辨義至於補世善俗之道蔑如¶也由是世之
君臣指經為浮言而英才雄辨之士顧¶棄去不業而一
攻乎文辭之學帝王之道頽然墜地¶而生民亦大困矣
嗚呼聖人之經豈固如是乎如是¶者非經之失也傳之
者無其師受道者非其人也某¶少則嗜學竊有志於斯
道自從先公學經匪聖人之¶言不敢存於心匪生民之
利害無所用其情恨未及¶卒業而中丁憂患近年始就
太史公學於浦陽然後¶知經之道為大而唐虞之治不
<pb:KR4e0074_WYG_016-2a>
難致也知古今之無¶二法而世之言學者果不足以為
學也盖太史公受<md:KR4e0074_SBCK_016-2a>¶諸經於聞人君夢吉吳萊先生黄文
獻公溍出而侍¶從帷幄輔導儲后雖未嘗得佐治之位
以盡其設施¶然所陳說皆二帝三王之道其功徳隂被
乎生民者¶厚矣及致其事而居于家以開淑來者為志
雖某之¶鄙陋亦得與聞斯道微之於性命之理明之於
禮樂¶刑政之要茍有得者無不以言某雖非其人不足
以¶承其緒然安敢忘所自哉經之無用於世者二千餘
<pb:KR4e0074_WYG_016-2b>
年矣某竊嘗痛焉茍知之而不得用於世者天也身¶尊
顯而不以行者不仁也謂時君不能行者不忠也¶謂斯
民不可以道化者至愚也謂諸經為不足法者<md:KR4e0074_SBCK_016-2b>¶不知為
學者也某既幸知之矣倘或有得乎天而見¶於世自兹
以往皆公之賜也其敢忘乎其敢多讓乎¶於是名受業
之齋曰傳經以志其所始¶
　　貧樂窩記¶
世謂士者多貧豈天使之然哉才髙則不忍以利自¶汚
<pb:KR4e0074_WYG_016-3a>
道得則不屑與俗相混其所存者榮大異美固以¶世之
富貴為垢穢而不肯視其肯小屈其志以求之¶乎是以
寧適意於飢餓而以沉溺利欲為深恥世俗¶不之察因
以士善貧烏知富貴之正哉物之可以奉¶其身者無不
給世俗之謂富貴者也然過取之也有<md:KR4e0074_SBCK_016-3a>¶禁茍得之也有
禍稍踰其分則人思役之鬼神害之¶不致扵蕩覆澌盡
有不已方其得所欲而守之也或¶有愧扵其心戚然若
䝉不潔而恐人之覺也凛然若¶臨百仭之淵而憂其墜
<pb:KR4e0074_WYG_016-3b>
也曷嘗有斯須之樂哉士之¶扵富貴則不然扵三才萬
物之理無不得諸已扵國¶家天下之事無不備扵身前
乎百代之上後乎千載¶之下包羅綜括而不少遺大而
日月河嶽照臨流峙¶之所由小而草木花實之盛衰隂
陽寒暑之消長靡¶不存乎中而有以識其故然此猶其
取扵外者耳至¶扵絶私去欲以全其性窮微致曲以達
乎命尭舜禹<md:KR4e0074_SBCK_016-3b>¶湯文武之所有者與之絜深較廣而無怍
周公孔子¶顔孟之所學者沛乎若皆在我而無𧇊歛之
<pb:KR4e0074_WYG_016-4a>
于一身¶而非有餘施之於政教而無不足當其存心無
為以¶自樂其所存操威福之柄者不能奪為生民之宰
者¶莫之制窮達死生之變亦大矣不少亂其胸次而為¶
之入其視富貴果何如哉世徒駭區區之外物而以¶士
為貧不知有道之樂固超乎富貴之表也奉川邵¶君真
齋名讀書之所曰貧樂窩予不能知邵君悉其¶所樂也
然不謀而同者心也不期而合者道也舜之¶居深山伊
尹之處𤱶畝顔子之在陋巷時之相去數<md:KR4e0074_SBCK_016-4a>¶百載而其可
<pb:KR4e0074_WYG_016-4b>
樂如合劵然孰謂邵君之樂獨異扵予¶之所云乎¶
　　樂壽堂記¶
臨海王文俊少喪父而祖母及母氏鞠育之以至扵¶長
而知讀書取友以飭其身修舉遺業以裕其家如¶父在
時二母皆康寧壽考受其孝養文俊因闢故廬¶為堂以
奉膳羞嵗時持觴跪拜為壽閭里莫不歎息¶謂王氏為
有子他日語予以其故且請堂之名予重¶孝親之至因
名之曰樂壽而告之曰子知事親之為¶樂乎世俗之所
<pb:KR4e0074_WYG_016-5a>
謂樂者在乎室廬輿馬服食寳貨音<md:KR4e0074_SBCK_016-4b>¶樂之奉斯數者當
其適乎身而接乎耳目信亦足以¶樂矣然親茍不存而
已獨享之盖有聞絲竹而泣覩¶物玩而悲遇美味而不
忍下咽視堂寝而不忍安席¶者則其可樂也哀緣之以
生何能樂扵身心而無憾¶乎幸而得親之存入有奉也
出有侍也動有教也言¶有戒也見吾親之甘扵飲食也
吾雖不食為之飽見¶吾親之身安氣和也吾雖疾而為
之輕雖蔬食布衣¶以奉温凊之樂中心盖有不可勝言
<pb:KR4e0074_WYG_016-5b>
者矣况財足以¶致豐美甘脆凡所欲皆可順之而無違
則天之與我¶者厚矣其樂豈不大矣哉世之人非皆不
能養也或<md:KR4e0074_SBCK_016-5a>¶困扵貧窶而不能備物之奉或天早奪之雖
有富貴¶欲奉而無由故富貴之為憾尤甚也今文俊雖
喪父¶而二母皆康寧有年雖布衣處閭巷而其力可致
甘¶脆以為養此其可樂者大矣焉可不知其為樂乎予¶
少時未有所知以父母之樂為可常雖在膝下而不¶知
其為樂及今而念之欲一見吾親不可得矣自兹¶以徃
<pb:KR4e0074_WYG_016-6a>
縱僥倖有成而竊五鼎之食三旌之位亦無與¶於樂矣
故每遇有父母者輙幸其可樂而且為之言¶恐其不知
為樂亦若予之追悔扵無窮也於乎文俊¶其尚以予為
戒竭力畢志以適其口體脩身慎行以<md:KR4e0074_SBCK_016-5b>¶恱其心志不特
使閭里之人嘆息慕羡而四方之人¶稱養親者歸焉過
其門指其堂曰此王氏養親之堂¶也斯為不負吾命名
之義矣茍徒崇觀美而行業不¶脩則環海之境昔者将
相豪雄之居宏大高敞什伯¶扵斯堂而亦無聞者衆矣
<pb:KR4e0074_WYG_016-6b>
尚安足為文俊道哉¶
　　問月樓記¶
天台金君元升作樓以居名之曰問月當夜之良披¶羽
衣命壺觴歌李白問月之詩擊如意以為節見者¶以為
李白猶在人世也其郷人異之請予道其故余¶曰金君
所問者月也使月能言且不能答余非月也<md:KR4e0074_SBCK_016-6a>¶豈能知其
意哉雖然明於外者内不足以自知為天¶下所仰者受
天下之疑月雖欲辭人之問也難矣余¶試與金君達觀
<pb:KR4e0074_WYG_016-7a>
於一氣之始可乎自我而視之月也¶明且大者也自月
而觀之庸自知其為明且大者乎¶非惟不知其為明且
大庸自知其名為月乎名且不¶知庸知其盈虚消長之
道乎君何從而問之而月何¶從而答之一氣盪摩而月
生焉彼非願異扵萬物也¶而賦之形者蒼蒼耳莽莽耳
煌煌耳雖欲不異扵萬¶物不可得也其形雖異扵萬物
其為之形者未嘗與¶萬物異也夫吾之形異萬物而最
靈者生而寓於世<md:KR4e0074_SBCK_016-6b>¶貴賤脩短禍福之數紛乎其不齊且
<pb:KR4e0074_WYG_016-7b>
莫知其所由然¶况無情之月乎尚何暇於月之問哉雖
然予嘗聞之¶居乎上而不遺乎下故明盈而不以為喜
蝕而不以¶為戚故長存若是者非有類扵人之說乎金
君才可¶以處位而抗志扵隠未遇扵時而能有以自樂
其取¶類扵月者深矣余非其人烏足以言之¶
　　味菜軒記¶
凡物味之甚美者必為人所甚好可好之甚者亦往¶往
能生其禍以病乎人酒味之美者也好之甚者小¶則有
<pb:KR4e0074_WYG_016-8a>
酗醟之失大則戕軀喪徳以災其國家牛羊魚<md:KR4e0074_SBCK_016-7a>¶鱉之類
扵食物為最珍然華元以羊羮不均至扵取¶怒而致敗
鄭靈公黿羮不以分人而逆亂之禍因之¶以生是以甘
脆適口之故不之戒慎以飫飽亡其身¶者世常有之是
豈非有甚美必有甚惡之事乎夫惟¶其味淡薄初若無
可喜者而世自不能遺之飲者資¶之以析其酲食者資
之以觧其飫貴而八珍九鼎之¶筵賤而橡茹藿歠之室
莫不有待於味其物既不為人¶所争而其味和平清苦
<pb:KR4e0074_WYG_016-8b>
善除物之毒而不生疾以病¶人若是者其惟菜為然乎
世之名人賢士每懲厚味¶之腊毒而顧深嗜乎菜若杜
子美之扵韮薤陸龜䝉<md:KR4e0074_SBCK_016-7b>¶之扵杞菊蘇子瞻之扵蘆菔蔓
菁莫不遂稱之見扵¶咏歌而黄魯直謂士大夫不可不
知此味尤為篤論¶盖貧賤者之所易得則無踰分之思
而求之不勞不¶為富貴者之所甚好則享之也安而用
之也無愧身¶不勞而心無愧此君子之所以有取於斯
歟暨陽蒋¶侯文旭以博士弟子髙等選為監察御史其
<pb:KR4e0074_WYG_016-9a>
官貴顯¶矣而其志清約亷謹以味菜名其所居夫為顯
官而¶嗜菜其善有三焉不溺扵口腹之欲所以養身也
安¶乎已所易致而不取衆之所争所以養徳也推菜之¶
味以及乎人俾富貴貧賤同享其利而扵物無所害<md:KR4e0074_SBCK_016-8a>¶所
以養民也養身以養徳養徳以養民此蒋侯之所¶以過
於人也乎語有之曰人莫不飲食也鮮能知味¶也蒋侯
於是乎知味矣因菜之味而深味聖人之道¶使仁義充
乎中暢乎外而發乎事業於膏粱之味且¶有所不願而
<pb:KR4e0074_WYG_016-9b>
况於菜也哉¶
　　存養齋記¶
寧海某名燕處之齋曰存養里人方某為記以告曰¶惟
天以二氣敷施五行實函顯赫徽命播生萬彚承¶命之
中凝氣之醇亶惟人醇匪均漓厥中若酎之在¶醯䍌若
泉之漸塗泥若玉之墮汙壤唯衆人厥精厥<md:KR4e0074_SBCK_016-8b>¶懿生則具
全知攸知罔或廸行攸行罔或勉惟聖人¶衆人視聖人
成勛盛徳巍乎天運煥乎日臨謂莫敢¶儗稽于初廼無
<pb:KR4e0074_WYG_016-10a>
殊惟心宰身微而靈虚而神囿覆載¶靡或遺酬酢群動
靡或窒聖有之衆人亦有兹惟命¶在心為性為道之原
為善之會為人物之分聖匪加¶多衆人匪有𧇊其不胥
為聖在氣勝厥中其能勝氣¶復其天在學知要人授人
以器受而失墜毁缺則怒¶則怨唯受有辜矧天授命于
人心擴而闢之昭明配¶天以君則臣職卑以父則子職
順祗昆恊弟睦于家¶邦陶于四海乃或弗念顯命從乃
心戕乃性如縱奔<md:KR4e0074_SBCK_016-9a>¶馬弗思其復如閼川水折榮木弗遂
<pb:KR4e0074_WYG_016-10b>
其達是用獲戾¶于天用自絶扵聖以自沉溺扵庸嚚之
歸惟志士懲¶其愆克自敬畏匪聞斯聞匪覿斯覿祗祗
栗栗馭馬¶以朽綆莫喻其危奉琮璧而履峻坂莫喻其
慎如對¶上帝師保莫敢少肆自逸以存其心充厥形而
極其¶所未形因其始著以推其類視私欲為蟊螟俾無
害¶其嘉榖視芬華為陷阱惟懼其或顛覆開其天明徹¶
其妄昏善端之長理義為養外誘之侵俾莫能尋丕¶猷
𢎞訓充塞天地寧謐群物咸出自兹是謂克事天¶是謂
<pb:KR4e0074_WYG_016-11a>
大飭其躬以式邇乎聖唯學之要莫尚斯相恒<md:KR4e0074_SBCK_016-9b>¶人罔廸
知學非學蕩厥心事非事毁厥性權詐是習¶利欲是嗜
卒劉厥身否則趨異端祈延其壽謂能存¶養背聖自怡
其道以隳惟某甫尚鑑于兹則遵聖人¶之軌務學之要
于以事天以脩其身以淑乎人恒人¶疇若兹於乎思厥
名以無怠于成世良鮮哉¶
　　南齋記¶
人之初無有貴賤也才有所不若徳有所不逮而敬¶慢
<pb:KR4e0074_WYG_016-11b>
之心生相慢之至以爾汝為未足而呼其名以相¶名為
未足而加以醜汙之號尊敬之甚以稱其字為¶僣而稱
其姓以稱其姓為泛而曲為之辭長之則曰<md:KR4e0074_SBCK_016-10a>¶長者師之
則曰先生或因其所居而為之號或因其¶所有而美其
稱而先生長者之號夫豈强之使出扵¶口哉衆人之扵
君子以為不如是不足致其尊慕之¶心而君子之貴扵
恒人者固不待乎此也徳誠尊也¶才誠美也世雖加之
以公相之號猶不以之為貴而¶况其細者乎世俗不之
<pb:KR4e0074_WYG_016-12a>
察挾其區區之細以為君子¶靳而不知茍無君子之所
有雖加以世俗之貴而其¶可賤者固在吾之所得果有
足貴焉則夫先生長者¶之稱與公卿大夫何别哉呼之
為公卿與號之為先¶生長者均之出扵人之口也然公
卿而無可敬人未<md:KR4e0074_SBCK_016-10b>¶嘗以先生長者推之先生長者道徳
有以服乎人則¶公卿不足為之重吾以是知徳為衆人
所推者過乎¶位為衆人所貴者甚逺也臨海陳先生行
脩乎家學¶信于朋友聲聞扵郡邑以朱氏詩教授學者
<pb:KR4e0074_WYG_016-12b>
受業其¶門而以文辭政術稱扵世者相迹先生年老家
居門¶人尊之不敢舉其字因其所居南齋稱之為南齋
先¶生而先生不喜自居也自謂南齋滯叟世之所尚以¶
為貴者印組以為華禄賜以為豐崇顯之位以為㤗¶之
數者咸無焉而人尊而推之不敢字之而姓之不¶敢姓
之而擇美號以稱之此其人豈有待於物而貴<md:KR4e0074_SBCK_016-11a>¶哉知其
無待於外而猶强為之號以加其身宜乎先¶生之弗喜
居也雖然名者衆人之所同欲也汲汲而¶求之則失之
<pb:KR4e0074_WYG_016-13a>
也必易不得已而受之則居之也必安¶先生亦嘗見夫
世之所謂貴人者乎人面而陽尊之¶背而隂笑之生號
為公卿沒喻為犬䑕者亦衆矣彼¶惟不務扵徳而求於
外物之多也故得之而不可常¶有之而不能守方其垢
辱交至以危其身欲如先生¶南齋之樂豈可得乎先生
隠約守道無求扵名而名¶自尊居之而安傳之而可久
其視世之貴賤相辱者¶何如哉然士固有足貴者初不
在乎名位之有無而<md:KR4e0074_SBCK_016-11b>¶先生之可貴者亦不以南齋而重
<pb:KR4e0074_WYG_016-13b>
也余獨怪世俗常¶輕此而重彼乃為學者道使知先生
之不仕非果賤¶而衆人之汲汲扵外物者觀乎先生亦
可以自省也¶先生字徳良名某南齋在臨海之城中某
巷¶
　　懶齋記¶
學道之士張君用隠自號懶齋而亟求予言余戲謂¶之
曰夫懶者之扵事為迫之而不屑應强之而不即¶從其
卧也忘起其坐也忘行飢忘食而渴忘飲固其¶宜也今
<pb:KR4e0074_WYG_016-14a>
子廼屢蹐吾門以言為請而不知厭是豈真¶懶也耶且
使予亦以懶自居孰肯舍我之無言而為<md:KR4e0074_SBCK_016-12a>¶子言使吾非
懶者也又烏能言子之懶哉雖然自夫¶不息者而觀之
大而天運乎上日月行乎兩間百川¶經緯九州而達四
海未嘗斯須怠也小而萬物之生¶羽毛飛動卉葉鱗甲
之類其生長蕃育以遂其性者¶亦未嘗有一時之懈也
况夫人也而暇懶哉自夫常¶止者而觀之則崖石以不
動故堅山嶽以不動故壽¶水静則可鑑毫髮地静則可
<pb:KR4e0074_WYG_016-14b>
載萬類是皆懶之類也¶而子之懶豈謂是乎故巧者之
奔走不如拙者之自¶守夸者之馳驟不如静者之悠久
彼措慮扵涯分之¶外役志於義命之表孳孳憧憧扵塵
埃之間而不知<md:KR4e0074_SBCK_016-12b>¶止者又孰若燕居無營以懶自名之為
得耶道家之¶說貴無為而主静夫無為而静與懶相近
而非懶之¶謂也子有以知之則為懶可也謂之非懶亦
可也而¶予奚知焉扵是用隠唯唯請書以為記用隠世
寧海¶人其先有仕吳越為光禄大夫者至今為大族云
<pb:KR4e0074_WYG_016-15a>
　　黙菴記¶
會稽俞先生當年富氣盛時嘗以驚世絶俗之智懸¶河
決峽之辨為當時所推既晚更事益深奉朝命為¶學者
師扵東南小邑乃喜為簡黙號其燕處之室曰¶黙庵其
弟子聞而疑之曰先生之為斯號也不亦異<md:KR4e0074_SBCK_016-13a>¶乎人之達
其志意明天下之理而成物化民者以其¶能言也故教
令不宣于家則親愛疎詞命不脩于鄉¶則長幼乖軍旅
不言則無以用衆賓客不言則無以¶成禮居乎朝廷為
<pb:KR4e0074_WYG_016-15b>
大臣而好循黙則難以定國計和¶人民為諫官近軄而
不務言事則有曠官竊位之譏¶先生為人師以教民善
俗為職業封域之内有細行¶之違片言之悖先生恥之
惡可以黙自處乎哉余聞¶而笑曰是知黙之為黙而不
知黙之非黙也知言之¶不可止而不知非黙則不能為
言也子嘗見夫萬仞¶之淵乎方其静也沉奫涵蓄不震
不激泊乎無聲杳<md:KR4e0074_SBCK_016-13b>¶乎莫測惟其積之久而不妄出也故
一旦決而為川¶達乎江河聲之所撼聞數百里使其不
<pb:KR4e0074_WYG_016-16a>
深而終日汨¶汨如溪潢澗潦之為則不崇朝而涸矣安
能澤加萬¶類乎故士非能言之為貴而發扵不得不言
之為美¶道充扵中不得已而後言則其言必傳無意扵
辨不¶得已而後辨則其辨必明昔者孔子之門以言語
稱¶者有矣惟顔子不言如愚人然由後世考之凡顔子¶
之言皆為天下準與聖人之㫖相表裏而宰予子貢¶發
言立論輒多疵而不適乎中豈非好辨者未必能¶言而
善言者必本扵黙乎先生閱乎事變多矣求乎<md:KR4e0074_SBCK_016-14a>¶義理精
<pb:KR4e0074_WYG_016-16b>
矣知夫無益之辨之不足務盖将即顔子而¶師之而今
而後先生之道益隆矣立乎朝則發而為¶正論埀乎後
則揭而為大訓皆有道者之餘事也先¶生之黙烏知非
言之至者乎二三子何患焉扵是疑¶者謝曰子之言似
矣請質諸先生置之屋壁以袪弟¶子之惑¶
　　靜齋記¶
某郡郝君仲安治關市之征扵浦江恐夫躁心煩慮¶之
不足以應物也闢小齋扵公署之旁陳書史于左¶右公
<pb:KR4e0074_WYG_016-17a>
退則歛膝澄坐以養心名之曰靜齋而願得予<md:KR4e0074_SBCK_016-14b>¶言夫静
之為學著于易述扵禮而大備扵濓洛諸君¶子之書人
皆誦之余不敢援以為郝君告然余少時¶嘗從諸老生
遊于市脩衢廣巷車馬往來鼓吹閙耳¶珠玉錦繡之肆
交陳乎前余憧憧而行不知其所底¶及暮而歸失道者
數四至家而思之凡觸乎目者漫¶不能記而老生方坐
而為人言所遇馬㡬蹄車㡬輪¶鼓吹㡬部道中人語者
歌者為誰所語何言所歌何¶辭何為道以行行凡㡬里
<pb:KR4e0074_WYG_016-17b>
皆識之無所失余大驚以¶問老人曰子知子之所由忘
乎心之為物静則明動¶則眩子不見夫鑑乎妍&KR0896;小大
畢應者以其静耳使<md:KR4e0074_SBCK_016-15a>¶人持而摇之與破鬲何異余曰敢
問吾心何以不静¶乎老人曰嘻子何見之暮也子見夫
車馬得無願乘¶之乎子見夫恱目而娱耳者得無願有
之乎人惟無¶欲視寳貨猶瓦礫也視車馬猶草芥也視
鼓吹猶蛙¶蟬之音也則心何往而不静子有欲之之心
存雖欲¶静而明得乎余聞其言始駭而悟退而養吾心
<pb:KR4e0074_WYG_016-18a>
三年¶果與老人無異今也雖處於廊廟之上置余於寳
藏¶之中余心未嘗動也是非情偽紛錯乎前而應之未¶
嘗勞也郝君之為是職與遊乎市者略同矣而人咸¶以
無欲稱之其庶㡬知夫静者乎茍能無欲雖手執<md:KR4e0074_SBCK_016-15b>¶筆而
聽訟口㫁曲直而目察銖兩中之寂然者未嘗¶少變也
奚必處一室而後能静乎浦江俗號淳古異¶人才士必
有隠于市者郝君試宻求而問焉其必以¶余言為然矣¶
　　石鏡精舍記
<pb:KR4e0074_WYG_016-18b>
邑士童君伯禮既以禮葬其父於舍南之石鏡山與¶三
弟謀合貲産共釜&KR1092;以食取古禮之宜扵士庶人¶者以
次行之復恐後之人未能盡知其意而守之弗¶變乃即
石鏡之陽為精舍聚六經群書數百千巻俾¶子姪講習
其中求治心脩身之道以保其家以事其<md:KR4e0074_SBCK_016-16a>¶先而不怠且
属予記其說以告來者予謂童君扵是¶乎知本矣人有
五常之性天命也發為君臣父子兄¶弟夫婦長幼朋友
之道天倫也天倫之常天命之本¶孰從而明之易詩書
<pb:KR4e0074_WYG_016-19a>
春秋禮記聖人之經也聖人之¶經非聖人之私言也天
之理也天不言而聖人發之¶則猶天之言也三代以上
循天之理以治天下國家¶故天命立天倫正而治功成
風俗淳由周之衰不知¶聖人之經為可行而各以其意
之所便時之所習為¶學百家衆說馳騁錯亂皆足以叛
經而害理間有知¶經之不可廢者則又徒取其末而不
求其本以為設<md:KR4e0074_SBCK_016-16b>¶扵人而不察其出扵天人心不正天理
不明而三綱¶九疇因以不振經之用舍其所係豈微哉
<pb:KR4e0074_WYG_016-19b>
齊桓公欲¶取魯仲孫湫曰魯猶秉周禮未可伐也則古
者以治¶經與否觀國之興廢也周原伯魯不恱學閔子
馬曰¶學猶殖也不學将落原氏其亡乎則以學經與否
觀¶家之存亡也經之扵人其重也如此世久不之察而¶
童君獨知其可以善身保家首以教其子姪而不敢¶忽
非誠知所本其能然乎自斯民之生封君世家富¶貴盛
隆者亦衆矣其意莫不欲傳扵無窮而卒不能¶者奢泰
滿盈而不能節之以禮私意䗬起而未嘗正<md:KR4e0074_SBCK_016-17a>¶之以義也
<pb:KR4e0074_WYG_016-20a>
使稍得聖人之言而守之於以治心修身¶致其道徳於
衆人之表優扵天下可也於家乎何有¶童君之家雖未
足與富貴盛隆者比而以禮自飭以¶義自正以經學望
扵後人其所以守之者有其具矣¶凡學乎斯者擴乎天
命之微以盡性篤乎天倫之序¶以盡道明乎經之大用
以誠其身以及乎人則為善¶學而不辱其先矣此童君
之望而亦聖人之㫖也茍¶徒取其末而遺其本誦其言
而無益扵身與家豈聖¶人作經之意哉亦豈童君之所
<pb:KR4e0074_WYG_016-20b>
望也哉¶
　　天台陳氏先祠記<md:KR4e0074_SBCK_016-17b>¶天台陳氏居東哲山者為著姓其先自婺來遷至秉¶彞
十餘世矣族之盛凡近百家秉彞之祖恐其族大¶服降
其情或離而不屬乃為祠祀始遷祖而使族人¶合祭以
維繫其心元末兵亂祠燬扵火秉彞之父彦¶聖欲作新
之未果而卒國朝洪武十年秉彞以為先¶人之志奚可
不承乃謀扵堂弟集財聚工為祠於故¶址復以䙝器不
<pb:KR4e0074_WYG_016-21a>
可以祭也設牢醴粢盛之器藏扵祠¶以族人各用其物
以祭為不飭也割田若干畆以供¶祀事請族之宗子主
其祭祭必繇禮而不越焉其役¶逾年而成其事可以傳
久而無弊因趙君鼎來京師<md:KR4e0074_SBCK_016-18a>¶請書之今天下之禮不合
扵古者多矣不合扵古而¶合人情雖聖人出不能易也
人之富貴自外至者不¶可以必得得之不可以世守而
祗祖事先之心發乎¶天性人之所同也烏得以自外至
為之制而禁抑天¶性哉茍拘古之法庶人惟得祭其彌
<pb:KR4e0074_WYG_016-21b>
今飲與食持盃¶必奠執匕必祝始為飲食之人去今已
逺矣今之飲¶食非彼為之也人猶不忘之况祖考吾之
所本者吾¶身皆其遺體其可忘而不祀乎自漢以來民
之祭已¶上及髙祖非人不由禮也不合扵人情勢不可
守也¶孔子嘗謂繼周者有所損益其此類也夫陳氏之
祠<md:KR4e0074_SBCK_016-18b>¶自始遷而祭群祖言乎古之禮固不盡合先王制禮¶
之意似可為得禮之本盖禮所以善俗而教民親睦¶雖
作于古不足以感人心猶非古也雖不合于古於¶俗有
<pb:KR4e0074_WYG_016-22a>
益焉安知其不合於先王之意乎暴戾之夫不¶可以詞
說化示之以父之像則泣過祖之廟則敬其¶泣與敬豈
待詞說哉出乎天性不可止也陳氏族人¶信盛矣合之
以一祠猶一家也此祠不廢傳數百年¶猶旦暮也辨其
親踈謹其品節不合於禮者鮮矣有¶可以持世變俗者
極人力之至難猶得為之况為祠¶而善一族者乎然則
興作之工雖微而可書者甚大<md:KR4e0074_SBCK_016-19a>¶余有志於變俗而未能
者喜其事約而愽因記其成¶且識所感焉
<pb:KR4e0074_WYG_016-22b>
　　遊清泉山記¶
環寧海之山多可遊惟清泉山去邑為最近壬戌秋¶九
月有九日余抵邑中與予友善者欲偕予遊求其¶近而
易至者莫宜於清泉於是携琴命觴而徃登焉¶出西郭
百餘歩折而北山阜隆起無崇林鉅壑峭異¶之觀彌望
皆白茅叢生作花紛若鷺羽躡而升潤滑¶不可停足群
奮相先至其脊有怪石二半陷于土蘚¶深碧色鱗生其
上班班可玩遂列坐石旁道古今事<md:KR4e0074_SBCK_016-19b>¶以為樂久之復循
<pb:KR4e0074_WYG_016-23a>
脊西行冷風自西山來衣袂褰然¶飄舉不可進就其窪
止而琴琴音與風聲相和抑揚¶徐疾琮琤澎湃心融融
如有得起而四顧落日與山¶當東北雲氣中海濤際天
日光倒射海上灩耀難正¶視乃之山北草舍飲酒飲已
琴重作日暮始歸莫不¶動容愜意以為兹遊信樂也而
予獨有感焉邑之名¶山十百於清泉者衆矣然遊者之
跡罕至縱偶登之¶手疲於板援而趾病於踐履茍未窺
其奥美之所徒¶厭其勞而不知其為可樂也是山較崇
<pb:KR4e0074_WYG_016-23b>
卑於彼固有¶所不敵而遊者必至至必樂之而歸豈非
髙逺者難<md:KR4e0074_SBCK_016-20a>¶恱於時俗而卑近易至者乃為常情所喜乎
然人於¶髙逺誠得其奥美而樂之則其樂有不可既者
世顧¶莫肯自至而每用心於卑且近者何也以易至者
為¶足樂夫豈天下之真樂也哉而予於此遊也豈不足¶
為學道之戒也哉同予游者凡八人楊汝噐王脩徳¶盧
希魯楊文遇章彦璞龔彦佐林嘉猷暨脩徳之甥¶應賢
文遇善琴云
<pb:KR4e0074_WYG_016-24a>
　　集義齋記¶
金華劉君剛其字為養浩既學於太史公復名其齋¶曰
集義以予得綴同門之後曰願有聞也嗚呼養浩<md:KR4e0074_SBCK_016-20b>¶不猶
古之道乎古之君子加之卿相而不喜予之萬¶鍾而不
驕臨之患難而不怵困之貧賤而不憂者其¶志剛其氣
充也人之有是氣也猶地之有水然地孰¶無水也而或
梗之或湮之閼之使其不得行塞其原¶使其無所資則
不足以為水矣浚其源欲其深防其¶畔勿使其渙節而
<pb:KR4e0074_WYG_016-24b>
䟽之順其性而導之雖界天下而¶達于海可也君子之
養氣非能兼取於人也能自充¶之而已充之之道無他
能循乎理而已矣俯仰扵天¶地而無愧質扵鬼神而無
疑徴扵聖賢之道而與之¶符而况扵斯世乎世之所取
吾不取也世之所予吾<md:KR4e0074_SBCK_016-21a>¶不予也世之所以為輕重榮辱
者吾未必以為輕重¶榮辱也吾知有道存焉耳吾何慊
彼哉故夫卿相之¶加萬鍾之賜得以行吾道世之幸也
吾何喜而驕之¶有患難之臨貧賤之困不得以行吾道
<pb:KR4e0074_WYG_016-25a>
世之不幸也¶吾何怵而憂之有此集義氣充之說而古
君子之為¶學也今之人則不然得釜庾之禄則以夸于
衆有一¶命之爵則喜而以為榮患難臨之則戚戚不能
生貧¶賤困之則怨天而尤人若是者非他氣不充而義
不¶明也不明乎義是非利害蔽其方寸之心聞叱咤之¶
聲則汗出而顔變頳雖不欲畏扵人得乎比之扵古<md:KR4e0074_SBCK_016-21b>¶之
君子其能無怍乎然其始非有異也自致之爾有¶志乎
學者而可不自審歟養浩之為學有年矣其扵¶君子之
<pb:KR4e0074_WYG_016-25b>
道必有聞矣且又愽學而能文辭占氣之充¶否者文辭
莫近焉養浩日處乎斯齋而思其名若字¶又占之扵文
辭而日驗之則不出户而得之矣雖予¶之言亦何足為
養浩輕重哉¶
　　藏用齋記¶
今之人不如古豈惟資扵天者不足哉亦急扵用而¶無
凝道之功耳古之君子質既美矣其心未以為美¶也又
磨之以學學非徒學也必務得乎道道或有得<md:KR4e0074_SBCK_016-22a>¶矣其心
<pb:KR4e0074_WYG_016-26a>
未以為足也又藏之而不暴乎外積之而不¶計其勞察
天下之理既熟矣復不求用扵人試之扵¶鄉黨徴之乎
往昔綜核其條理考論其先後徳既成¶矣一旦出而居
乎位故沛然發之而有餘秩然施之¶而合宜小之化郡
國大之佐朝廷功業著乎生民勲¶績流而長存其藏畜
愈久故用之愈章也今之人以¶恒衆之資恃其偏私之
智而不學縱學矣不本乎聖¶人之道無有得於心而徒
竊邪說曲辨以濟其無用¶之材其材固弗足用也其心
<pb:KR4e0074_WYG_016-26b>
不自揣度夸竒逞能謬¶飾虚言以攫禄位不能致則終
身奔走乎道塗旅死<md:KR4e0074_SBCK_016-22b>¶而不顧及乎置諸位叩其詳而忸
怩責其效而無所¶施大焉則亂政小焉則賊民世嘗謂
今之人不如古¶而豈知其學之無道藏之無素之所致
哉然若是者¶非其父師之弛教則自棄其身耳茍學焉
未有不至¶者也浦江之陽有禮義家曰鄭氏有師曰金
華太史¶公公禮義其質也而公又善教故其子弟皆賢
而有¶曰叔器者又賢公嘗以藏用名其齋欲其後扵用
<pb:KR4e0074_WYG_016-27a>
也¶叔器魁然有美質好學而近道有可用之材而不自¶
露固異今之所云矣予不敢以今之人望之也故告¶之
以古君子之道在叔器之自取焉或謂藏用乃易<md:KR4e0074_SBCK_016-23a>¶上繫
語彼論天地之功用殆非命名意也¶
　　適意齋記¶
貴極乎将相富累乎萬金喜怒可以榮辱一時去就¶繫
天下之輕重紛華珍麗之物不求而自至快心快¶己之
奉奔走競效于其前此衆人自謂適意者而隐¶居慕義
<pb:KR4e0074_WYG_016-27b>
之士以為何取乎此樹藝樵釣以養生彈琴¶讀書以養
心倘佯恣肆於山泉丘壑之間咏歌論辨¶以發其趣棄
禄利而不顧遺萬物而獨立其扵適意¶亦已至矣然而
聖人君子猶病其隘也天之授我者¶養之致其全知之
致其明行之致其篤用扵世則使<md:KR4e0074_SBCK_016-23b>¶隂陽寒暑得其時日
月星辰循其度九州四海老癃¶单弱之民無不得其欲
夷狄禽獸草木有生之類無¶不遂其性不有用扵當時
則著之扵書傳之天下後¶世使倫紀正而禮義行姦宄
<pb:KR4e0074_WYG_016-28a>
消而禍亂正勞神苦形¶不暇自適而以衆人之安危為
喜戚以區宇寧風俗¶美為適意若斯人者其扵富貴之
樂固不忍處而亦¶焉忍樂其一身以自足哉此聖賢所
以有功於世而¶非有志者不能學也浦陽黄君仲昭才
美而甚文有¶司屢辟之辭不就作燕休之齋與士友講
學名之曰¶適意人以仲昭為隠者也而余竊疑之人情
非甚相<md:KR4e0074_SBCK_016-24a>¶逺也操瓢而呼者立於門雖御八珍不能知其
㫖毛¶褐不完者行扵途雖錦衣狐裘不能知其温人之
<pb:KR4e0074_WYG_016-28b>
不¶獲適其願者多矣仲昭寧能獨適意乎天下之不治¶
非特政教不脩法禁不宻也仕者茍富貴以忘民隠¶者
私安佚以保身茍且鄙冒而不知聖賢之道者害¶之也
余才不敢望乎聖賢然不敢不勉聖賢之事數¶十年間
庶㡬或見兵革不試黎民樂業無飢寒勞苦¶之歎豈非
余與仲昭適意之時乎浦陽余遊學之所¶故舊賓客之
在者甚衆於是時也享承平之樂单車¶往來相與講說
唐虞三代之道以為天下慶盖必始<md:KR4e0074_SBCK_016-24b>¶於此矣
<pb:KR4e0074_WYG_016-29a>
　　餘慶堂記¶
力可以禍福一世而不能保其家之常存智可以臧¶否
萬物而不能必其子孫之皆賢盖可為者人事之¶偶然
而不能者天道不可以智力動也匹夫之相與¶綏之以
誠則喜詐之以術則怒天道之神扵人情不¶逺矣而人
欲以智力勝之安在其為智力乎昔嘗觀¶扵故都舊邑
問公侯将相第宅之遺址而求其子孫¶之盛衰當時之
煇赫崇熾者今多不復存凡守其舊¶宅而不墜者皆不
<pb:KR4e0074_WYG_016-29b>
遇者之後人也然後慨然而歎威<md:KR4e0074_SBCK_016-25a>¶權名勢造化之大柄
彼乘時之間而以智力僣持之¶寧有不獲罪於天者乎
縱無犯於天寧有不得怨於¶人者乎其先之積一身享
之而無餘而欲昌其子孫¶難矣故再實之木其枝必瘁
久息之田獲必倍常嵗¶吾於浦江黄氏而益知積而不
發者之有後也黄氏¶自宋為詩書家嘗有仕者而不大
著然以積善稱至¶今二百年其諸孫曰資善公愈好善
修其業率二弟¶聚食不析鄉人賢之今太史公以餘慶
<pb:KR4e0074_WYG_016-30a>
名其堂昭其¶先之積善也黄氏之家故家也上世之所
餘者非一¶物矣視於廟則籩豆衣冠秩如也視其堂則
琴瑟書<md:KR4e0074_SBCK_016-25b>¶史森如也視其野則土田陂池鱗如也然是數
者豈¶智力能守之哉亦餘慶之尚存焉耳世之貴盛者
粟¶非不餘於囷帛非不餘於藏犬馬牛羊非不餘於家¶
然而卒莫能守者善不足而天不與也人常汲汲圖¶彼
之有餘而不汲汲憂此之不足何哉此吾所以嘉¶黄氏
之賢而願為其後人告也
<pb:KR4e0074_WYG_016-30b>
　　仙溪霞隠記¶
永康之南有溪曰仙溪其上飛霞觀在焉或曰常有¶仙
人乘霞飛升至今上有霞氣故云學道之士徐東¶溟結
廬于觀側以仙溪霞隠題其額人莫識也他日<md:KR4e0074_SBCK_016-26a>¶其族子
允中以告余曰知霞者寧有過於予者乎余¶家赤城之
西巨海之隂當天光初舒旭日未升有神¶氣焉自東而
生騰而如烏廻而如輪奮而如龍曵而¶如神歘焉而鸞
鳯翔彪焉而虎豹蹲彬緼雜襲重敷¶綰結或變為五色
<pb:KR4e0074_WYG_016-31a>
環湧抱日或隨風騫蕩久而乃没¶一朝之間終日之内
不知其㡬起滅也當其起滅之¶頃目瞬氣息欲其不變
已不可得况能常見之乎欲¶常見之且不可况欲常有
之乎不可得而常有况近¶之乎而東溟欲託而隠焉此
其志何也吾知之矣東¶溟其有所懲而然乎天下事物
之變亦多矣寧獨於<md:KR4e0074_SBCK_016-26b>¶霞哉彼之朝華顯而暮羈纍朝肥
堅而暮徒歩甘腴¶已盡而糠覈繼之綺繡去體而疎布
不掩者其為變¶亦甚矣而衆人不察也往往知籠力執
<pb:KR4e0074_WYG_016-31b>
欲使適意者¶常存而不失而卒并其身弗守者有矣此
非惑耶且¶凡物之接於耳目者孰能長存而不變日月
之明也¶而不能無缺蝕山水之久也而不能無頽涸天
地之¶大也而不能使無閉塞傾陷之災此皆號為歴終
古¶而不變者且若是亦何怪於霞乎又何况於人之身¶
乎自霞而言霞不能不變也自人身而言之人身亦¶霞
爾自天地而觀之雖天地亦何異於霞乎雖有久<md:KR4e0074_SBCK_016-27a>¶速之
殊其不能長存則一也惟夫聖人賢士知其然¶而思在
<pb:KR4e0074_WYG_016-32a>
我者勝之故修而為道徳施而為事功發而¶為言語可
以埀千載而不變而神仙之家亦有見乎¶此則葆形練
神為長生不死之術以其一身徐觀萬¶物之變昔之所
傳韓終徐福軰皆是也二者之為道¶雖不同其過於衆
人亦逺矣東溟之所學者神仙之¶事而余則慕乎聖人
賢士而未能者豈足以知東溟¶允中試以吾言質焉東
溟倘以為然或能乘霞訪余¶於赤城之下尚相與講之¶
　　思孝堂記<md:KR4e0074_SBCK_016-27b>¶
<pb:KR4e0074_WYG_016-32b>
肇慶蔡徳芳以國子生歸省二親請名養親之堂余¶名
之曰思孝而謂之曰天下之理不待思而得者至¶情也
寝者未嘗思夢而夢生飲者未嘗思醉而醉至¶不食者
不思飢而飢遇横逆者不思怒而怒聞鼓鐘¶管籥者不
思樂而笑見衰麻踊躃者不思哀而悲此¶皆得於心不
待形於目觸扵中不侍徴於外雖善謀¶慮之人無所措
其思以其根於天性而已然况於父¶母豈待思而孝乎
然吾有假(假疑/誤)焉不待思而知情¶也久則怠怠則忘者
<pb:KR4e0074_WYG_016-33a>
情之變也故曰享太牢者不知¶太牢之味飯藜藿則思
其美矣被狐貉者不知狐貉<md:KR4e0074_SBCK_016-28a>¶之温服䟽布則思其貴矣
人恒在乎親側朝而怡怡¶暮而舒舒豈知其為樂哉或
去鄉而逺遊違親既久¶則思生矣見食也則思親之飢
遇暑與寒也則思親¶欝蒸而慘悽良辰佳日則思持酒
而為壽嵗除時易¶則思親之将老而懼其愈衰於斯時
也思之既熟使¶之養親其有不能孝者乎世之不能養
者不思而不¶知其樂者也徳芳居京師二年思親之至
<pb:KR4e0074_WYG_016-33b>
不特如余¶所言而已也今歸而見親舉昔之所思而行
之㫖甘¶温軟必躬進焉拜跪獻酬必敬加焉則於孝也
可㡬¶矣雖然此思養親之謂也非壽親之道也以百年
為<md:KR4e0074_SBCK_016-28b>¶壽者衆人皆然君子知其不足恃也久為無窮之思¶
使雖終而没彌久而彌存故修己也則思如古之人¶事
君臨民也則思不愧乎聖賢及乎名立於當時而¶著乎
後世則其孝也大矣徳芳好學有美材於前之¶思不待
予言於後之思不必予言然堂為養親而名¶非止於徳
<pb:KR4e0074_WYG_016-34a>
芳而已也故記之以告其後人¶
　　思親堂記(代太史公作/)¶
人有情必有思同居共處日夕而相見亦何可思之¶有
思之至者其惟乖違患難之後乎朋友至疎者也¶連業
接席閱時月一旦而别去則怳然思况天下至<md:KR4e0074_SBCK_016-29a>¶親之父
母乎人之有父母也優遊具慶逸暇無事朝¶暮不離膝
下其心樂之不知有思也及乎事有不齊¶或出使乎逺
方或早捐於館舍人子之心於是乎有¶不已於思者矣
<pb:KR4e0074_WYG_016-34b>
嘉辰美景也見人之養親焉則心惄¶然曰我親安在乎
我何為不得養乎徬徨焉蹢躅焉¶累乎若無所依欿乎
其不欲生茫乎天不足髙而海¶不足深也紛乎妻妾之
奉冨貴利達之榮舉不足慰¶其心也豈惟是哉凡遇飲
食則又執匕而思曰我食¶何為乎吾親不在矣視其居
室則又仰而思曰吾親¶何不來歸乎我何為獨處此也
却中席而不敢安避<md:KR4e0074_SBCK_016-29b>¶門閾而不敢履凡觸乎目者皆親
之思也於乎此吾¶孟緼之思親堂所由名者歟孟緼同
<pb:KR4e0074_WYG_016-35a>
門友王君子充¶之子也孟緼為童時其父輙棄之而出
仕于朝歴南¶康清漳二郡入翰林為待制以壬子之春
衘命徃諭¶雲南至今七年而未復當其自漳召還時嘗
過烏傷¶溪上省其家撫孟緼頂曰我受國恩義無顧家
日爾¶善事母以昌大吾宗孟緼謹識之初王君治文學
不¶事生産故廬庳陋孟緼購木作堂三楹間堂成後二¶
年而君出使又八年而夫人卒於是孟緼之思盖有¶甚
於昔之所云者矣乃顔其堂曰思親著其心之存<md:KR4e0074_SBCK_016-30a>¶且來
<pb:KR4e0074_WYG_016-35b>
告曰先生我父友也其何以慰我嗟乎人子之¶於父母
不見而思固其天性也孟緼之思豈有過歟¶然徒思無
益也思之甚而傷乎生則悖於義矣孟緼¶亦盍去其無
益之思而思立其志乎爾父之志在乎¶樹功名而獲其
文章之存者可見矣孟緼尚思繼其¶志而學焉他日茍
能以功名顯乎世爾母固不得見¶矣爾父忽持節而來
歸豈不慰孟緼之思哉夫天之¶於人寓懽忻於悲哀藏
長養於摧折孟緼之履患難¶亦至矣又安知非昌大之
<pb:KR4e0074_WYG_016-36a>
基乎繼吾友之業者予将¶於孟緼是望予何以慰孟緼
在乎慎之而已<md:KR4e0074_SBCK_016-30b>¶　　求古齋記¶
生乎古者豈皆善人乎生乎今者豈皆不善人乎使¶生
乎古者皆善人則舍今而求古可也使今之人亦¶有善
焉者安得遽舍之而不求而必務於古乎今而¶視乎百
嵗之前古也生乎百嵗之前者自視則今矣¶逺而千載
之上古也千載之上之人自視則亦今矣¶孔子以為古
<pb:KR4e0074_WYG_016-36b>
者三代之盛而其時之人視三皇二帝¶則又為古矣三
皇二帝三代以為古而其時亦嘗以¶為今矣然則今與
古何定名乎隨人號之耳今與古¶無定名安知今之非
古古之非今耶安得謂古之人<md:KR4e0074_SBCK_016-31a>¶皆善而今之人皆不足
法乎故遺今而專乎古則其¶失為固遺古而務乎今則
其失為妄固與妄其失一¶也君子不貴也君子之學取
其善不究其人師其道¶不計其時善誠足稱也其人雖
非聖賢不知其為不¶可也取其善而已道誠足師也其
<pb:KR4e0074_WYG_016-37a>
人雖生於吾同時¶居與吾同巷不以其易見而遺之也
師其道而已天¶下之善一也古與今之道均也何以其
人與時論之¶耶茍必惟古之求也則孔子於禮不問於
老&KR0389;必求¶周公而問之琴不問於師襄必求師曠而問
之官不¶問於郯子必求古之命官者而問之求其人而
不可<md:KR4e0074_SBCK_016-31b>¶得則卒無所聞矣必得聖人而後取其言則荷蕢
丈¶人之語孔子必将掩耳而過之與時人歌必黙然而¶
不和之滄浪之孺子耦耕之隠者必鄙之以為老農¶小
<pb:KR4e0074_WYG_016-37b>
子而不聴之七十子之流必不與之往復答問而¶以道
告之何以為聖人乎善學聖人者古之善吾學¶之今之
善吾亦學之今之不善吾惡之古之不善吾¶亦惡之古
之事合乎道固将取以為法也如使不若¶後世之美則
舍古而取後世可也後世之不近乎道¶者固所棄也如
古之不合乎道者安得以其古而取¶之乎曰然則孔子
何以好乎古而取之也曰吾之言<md:KR4e0074_SBCK_016-32a>¶固孔子求古之謂善
學者之求古猶良匠之求木焉¶木之生乎山有千嵗者
<pb:KR4e0074_WYG_016-38a>
矣有百嵗者矣使生乎千嵗¶者而材固取之也使不若
百嵗之材豈以歴年多而¶取之乎二帝之輅古扵殷也
伏羲之建時古扵夏¶也黄帝之冕古於周也孔子不取
其古之甚者而取¶乎三代何歟惟其善而已孟子不取
夏之貢而取殷¶之助武成之書取其二三䇿曽謂孟子
非好古者乎¶聖賢之於古固如此也使聖賢生乎今之
世其所去¶取又可知也慈溪孫君元禮篤學而慎行取
孔子求¶古之語名其讀書之齋予喜其異世俗之學也
<pb:KR4e0074_WYG_016-38b>
推其<md:KR4e0074_SBCK_016-32b>¶說以告之使自擇焉¶
　　壽善堂記¶
天子受命之十有九年四夷既寧宇内祗肅廼下詔¶書
舉養老之典民年八十九十者冨家賜爵有差貧¶不能
養者日給酒肉嵗畀絮帛著為令然必有善為¶鄉閭所
推者乃以前令從事窮山遐裔之人莫不稽¶首抃慄俯
伏内省惟恐弗足稱詔㫖當厚恩而台属¶縣寧海緱城
里之方兄弟二處士兄年八十有七弟¶年八十有三平
<pb:KR4e0074_WYG_016-39a>
居以友睦稱於族篤行聞於鄉未嘗¶疾言怒色有毫髪
之過至是人無賢愚咸謂求可稱<md:KR4e0074_SBCK_016-33a>¶褒顯之意者莫如二
處士蒼顔皓髪服古冠裳相與¶談笑一堂之上亦以晚
際盛典為幸宗族舉酒為壽¶有立而言者曰事固有可
以智成力得勢取而貲售¶者矣惟年之修短出於天天
所不與雖有陶猗之富¶趙孟之貴不能延其年於須㬰
力可以扛九鼎辨可¶以動萬乘欲使其身無疾痛而不
可致豈非由乎人¶者可以幸得而本乎天者非人之所
<pb:KR4e0074_WYG_016-39b>
能及乎今二處¶士各年餘八十可貴也年俱髙者或有
之而出於一¶家之兄弟尤可貴也兄弟俱壽者已為難
矣壽而皆¶有善徳純行稱明詔之所褒寵如二處士豈
非郡邑<md:KR4e0074_SBCK_016-33b>¶之所無求之當世果可多得乎是則非特為宗
族之¶榮華實可為聖世之美觀昔之以年稱者如商山
之¶四皓洛之九老壽者雖多然非一姓也兄弟之友睦¶
者若漢之姜氏魏晉之王氏雖賢而未聞其皆有年¶也
今吾二處士獨何以致此其可不知所自乎洪範¶之陳
<pb:KR4e0074_WYG_016-40a>
五福不惟以壽考為美而必曰攸好徳盖徳薄¶而壽則
年不足多有徳而夭則澤不及施皆不得謂¶之福今二
處士兼是二美可謂俱全請合壽與善名¶所居之堂以
彰二處士之徳以侈聖世尚年嘉善之¶恩且俾登斯堂
而聞二處士之風者相率勉為敦睦<md:KR4e0074_SBCK_016-34a>¶之行革鄙薄而復
忠厚庶其有勸乎衆皆喜曰然俾¶族曽孫某記其語于
壁以示族人子孫于無極是嵗¶九月望日某謹記¶
　　卧雲樓記
<pb:KR4e0074_WYG_016-40b>
有得乎道者内不汨於利欲外不嬰於世故則隨所¶取
而足隨所至而安隨所寓而樂卉衣蔬食處乎林¶泉而
忻然若都卿相之位登乎耆艾而&KR0177;然常有嬰¶孺之容
視天地猶一室視百世猶一朝視其身同乎¶萬物而萬
物莫能與之偕夫是之謂至人而古之所¶謂神仙者為
近之固不待服食而後壽滅跡人世而<md:KR4e0074_SBCK_016-34b>¶後髙雲卧天遊
而後不可及也後之人不知神仙可¶自我而得往往求
諸幻怪之說馳騖企慕之意勝而¶恬澹虚靜之功微自
<pb:KR4e0074_WYG_016-41a>
私之心一萌乎中其去道已逺¶矣何望其能有成哉是
以秦漢以來學神仙者相望¶吾以為皆不足以得道而
吳季子魯仲連張子房之¶流髙風絶識超乎埃&KR0381;之表
君子每意其成仙而時¶往來扵人間盖或庶㡬焉夫人
必有過人之行而後¶能抗造化以獨立遺事物而永存
茍利欲之習未能¶大異扵衆人而獨蘄不死扵衆人異
其不可冀決也¶縉雲曹先生異時戎馬中嘗慨然志扵
功名既而若<md:KR4e0074_SBCK_016-35a>¶有所得悔前所為及真主出而四海清遂
<pb:KR4e0074_WYG_016-41b>
優游大山¶䆳谷間口不復談榮貴事或欲薦之仕輒不
應所居¶重屋髙爽深秀先生笑歌其上以樂其所樂人
望之¶以為神仙好事者因名之曰卧雲樓雲非可卧者
也¶特以壮先生之髙致以為世俗之囂鬨汚濁者不足¶
以凂之繇衆人而望若卧扵雲漢之上而莫能企及¶之
耳顧先生亦曷嘗自以為髙哉先生饑而稻渴而¶漿寒
暑而裘葛一不與人異所大異者獨其心不湼¶扵塵垢
炳如也夫心與衆人異而跡與之同此所以¶為先生之
<pb:KR4e0074_WYG_016-42a>
髙耶其所造髙矣而不自以為髙吾安知<md:KR4e0074_SBCK_016-35b>¶百嵗之後不
與仲連子房之徒遨遊八極而果與神¶仙為曹邪先生
名璟字師宗予聞其風扵其子閤門¶郎養志養志静而
温慤而文見之者亦可以想見先¶生之為人¶
　　心逺軒記¶
時乎隨身乎利而不知念乎天下後世者蔽扵近者¶也
不為斯須之計而詳思千載之得失不謀一己之¶安而
汲汲惟生民是圖上而欲續既往之績下而欲¶開無窮
<pb:KR4e0074_WYG_016-42b>
之傳深憂熟慮常若無以自釋者此非用心¶之逺者不
能也世之人智勝一官才合流俗茍得錙<md:KR4e0074_SBCK_016-36a>¶銖之利達則
&KR0832;然自負為有餘夫孰知逺者之當慮¶哉道之不明治
之不古非人之心有異也蔽於近使¶然也予自京師還
山南經大梁遇趙君古轍扵河南¶翊衛之幕府問其鄉
則與予同問其業則儒也亦同¶既而與之論古今事淵
乎其為思窅乎其為言粹乎¶不見其與道倍也間請名
所居城南之草舍予名之¶曰心逺軒而謂之曰人之所
<pb:KR4e0074_WYG_016-43a>
以叅配天地超乎萬物¶之表而獨貴乎宇宙之内者特
以是心為之宰耳人¶孰無是心也用之得其道則日月
不能擅其明山嶽¶不能擅其髙河海不能比其容不善
用之則雖有出<md:KR4e0074_SBCK_016-36b>¶萬物之資而終不免與萬物同泯可不
知所務乎居¶髙位而處要勢出有車馬而食飫膏粱衆
人之所樂¶也顔子饑餓陋巷不憂其身之賤貧而以舜
自望講¶為邦之道其用心為何如而豈同俗淺智之士
所能¶識哉惜夫世之不復見斯人也吾請古轍扵千載
<pb:KR4e0074_WYG_016-43b>
之¶上從而師友之克私去欲以復道心之大全博文稽¶
古以究王道之始終會萬世為一息通四海扵一體¶大
行則使昆蟲草木䝉其利窮居則樂之以終身埀¶之扵
簡編豈不誠逺矣哉若夫淵明心逺地偏之詩¶其意固
非混乎世俗者所能及予之望古轍則不止<md:KR4e0074_SBCK_016-37a>¶是也¶
　　戅窩記¶
士之可貴者在節氣不在才智天下未嘗無才智之¶士
而世之亂也恒以用才騁智者馳騖太過釣竒竊¶名以
<pb:KR4e0074_WYG_016-44a>
恱其君卒致無窮之禍而氣節之士不與焉氣¶節者偃
蹇可畏而才智者敏慧可喜可喜者易以成¶功亦易以
致亂欲制禍亂扵未萌之先非得可畏者¶而任之不可
也漢汲長孺吳張子布輩皆負氣自髙¶昌言倨色不少
屈抑以取合當世視人君之尊不為¶之動遇事輒面争
其短無所忌此皆流俗所謂戅人<md:KR4e0074_SBCK_016-37b>¶也而朝廷恒倚之以
為重狐䑕之盜瞷其進退以為¶恭肆彼豈用區區之才
智以服人哉人望而憚之以¶其節之足尚也國家可使
<pb:KR4e0074_WYG_016-44b>
數十年無才智之士而不¶可一日無氣節之臣譬彼甘
脆之味雖累時月不食¶未足為病而薑桂之和不可斯
須無之人君無可畏¶者在其側欲無危敗難矣余少慕
古之戅者欲起長¶孺子布與之交而不可得則思博交
海内之士以觀¶其所存謂余為戅者有矣而慕乎戅者
未始或見豈¶節義之士獨少扵今之時乎抑遇合之術
固有不同¶也今也天子懲近代之弊立諫諍風厲在位
俾得言<md:KR4e0074_SBCK_016-38a>¶事誠得戅者出以應其求則治道可成矣同邑
<pb:KR4e0074_WYG_016-45a>
潘君¶伯理甫年七十餘而以戅名其窩豈慕長孺輩者
乎¶扵其名可從而知其志惜其老而不獲見扵用也然¶
有志者不累乎用舍居乎家行乎鄉與用邦國奚異¶焉
使長孺子布為布衣亦将聞扵時傳扵後其肯泯¶然與
庸衆人等乎君居其名師其道言論事為必有¶卓乎越
扵世者是亦余之所慕者也願造君之窩而¶相與論之¶
　　任重齋記¶
浦陽鄭君其名枋字為叔車扁其絃誦之室曰任重<md:KR4e0074_SBCK_016-38b>¶而
<pb:KR4e0074_WYG_016-45b>
徴余記之余即其字而告之曰余嘗聞古之車矣¶其才
之美同其治之工同其廣袤崇卑之制又同故¶閉户而
攻之既成而行扵天下轍跡不爽乎分寸其¶所任之輕
重未嘗大相逺也今則不然有載一鈞者¶焉有載十鈞
者焉等而至扵載百鈞者則以為大車¶矣其材有美惡
也其治有巧拙也其制之庬雜家異¶而鄉不同或隻其
輪或短其轅或不以廂或以人駕¶牛馬之衡軛而都邑
之塗轍跡縱横如織欲其任重¶者難矣古之世道徳同
<pb:KR4e0074_WYG_016-46a>
於上風俗同於下士有不學¶也學則必法文武周公之
道出而施之扵位用之扵<md:KR4e0074_SBCK_016-39a>¶邦國雖不至扵聖賢亦不失
其為君子其所任者固¶已重也世衰俗降人自為學家
自為教諸子百氏雜¶然並出學者倀倀無所扵歸詭言
異行遍海内而人¶材始萬殊矣故才止乎一邑行或可
乎一鄉或事文¶墨而不閑籌畧或長扵治民而不知大
體扵是賢人¶君子始不可多見繇其自任者輕故也叔
車之材良¶矣家素以孝義聞治又工矣任重之道則在
<pb:KR4e0074_WYG_016-46b>
乎法古¶之制耳古之制莫善乎文武周公文武周公之
道莫¶備扵孔子孔子之車以仁義為輪轂以禮樂為盖
軫¶膏之以詩書澤之以忠恕其動如天其静如地運行<md:KR4e0074_SBCK_016-39b>¶如隂陽周通不窮如鬼神其所任之重者文武周公¶之
道也當其時惟顔曽二子能具其制他如七千子¶之徒
雖其才各殊至扵轍迹亦一而已盖自任之道¶同也斯
世之自任者豈無其人乎權術熾而仁義銷¶矣驕侈作
而禮樂壊矣人非不飾其車徒任其私智¶曲技而不任
<pb:KR4e0074_WYG_016-47a>
乎聖人之道猶虚車也今叔車知以重¶者自任其賢扵
人豈不多乎雖然任重未易也不宏¶其中不足以容不
堅其志不足以致是道也曾子嘗¶事之矣叔車其慎而
則之茍未望於聖人之廬亦庶¶㡬乎賢者之歸<md:KR4e0074_SBCK_016-40a>¶　　養素齋記¶
古之君子其逺過於人者非偶然也亦養之有素耳¶方
其身在草野而惕然有朝廷之憂巍然有聖賢之¶志盖
其平居凡接扵其身存扵其心者皆養也謹於¶取予交
<pb:KR4e0074_WYG_016-47b>
際得失之間以養其氣習扵禮樂政事弓矢¶馳驟之節
以養其才行乎道徳仁義之塗講乎性命¶隂陽之說以
養其徳觀扵天人事物之變以養其目¶聴扵琴瑟管絃
歌誦之音以養其耳驗扵喜怒嗜好¶之故以養其情慎
扵言語動作食息游宴之頃以養¶其身其素所飬者如
此故加之以崇位重任處之以<md:KR4e0074_SBCK_016-40b>¶富貴逸樂迫之以患難
賤貧其措之不難也如水之¶赴海日之暴物貨殖者之
用財鳶飛天而馬行地也¶其不為物所動也猶瞽者之
<pb:KR4e0074_WYG_016-48a>
於色聾者之扵音其無¶憂戚怨憤也猶千金之子暫食
扵逆旅之家蛟龍之¶蟄深淵𤣥豹之澤霧雨也盖其扵
天下之事治之已¶熟故為之也優扵得失用舍之理識
之已明故不以¶所遇而變宜其過人者逺也後世之士
飬之既無素¶居位則病扵為處下則病扵守習聖賢之
言而躬庸¶人之行襲君子之名而取世俗之譏上常患
乎無材¶下常患乎無師豈其性之不若哉莫之飬而戕
之者<md:KR4e0074_SBCK_016-41a>¶衆也予求扵所知得一士焉曰金華俞君大有俞
<pb:KR4e0074_WYG_016-48b>
君¶誦五經諸子之書土田僅足以免饑餒室廬僅足以¶
庇風雨布衣敝席人以為陋而君樂之如處公卿之¶位
余固疑其有道焉他日以其飬素齋告予予扵是¶知君
之果知所飬也夫䝉霜雪而不變其色者必非¶驟長扵
春夏者也處貧賤而不失所守者必非僥倖¶扵利禄者
也若俞君之為其亦近扵古之君子乎余¶故以君子之
自飬者告之¶
　　飬素齋記(代太史公作/)
<pb:KR4e0074_WYG_016-49a>
金華俞君大有敦愿而有禮好古而能文文聲動縉<md:KR4e0074_SBCK_016-41b>¶紳
間雅不喜自耀深居退處若能遺世者所居之齋¶題曰
飬素凡其所為文亦以飬素加之其言曰世道¶之降也
我知之矣雕榱刻桷丹漆黝堊文窻綺疏錦¶幃繡幄者
居室之華也扵我乎何加我則土壁而茅¶簷繩樞而甕
牖匡床席門僅容仰俯以飬吾素而已¶狐袖豹襦烹肥
膾腴青紅奪目甘膬淪膚者服食之¶侈也扵我乎何與
我則被褐而束韋飯糗而茹藜粗¶糲淡泊僅禦寒饑以
<pb:KR4e0074_WYG_016-49b>
飬吾素而已脅肩累足拱手屈¶膝屏氣卑聲傾欹詭仄
者禮儀之繁也我則不能惟¶知率情任質直躬正色無
求扵人不忤扵物以飬吾<md:KR4e0074_SBCK_016-42a>¶素而已剽雋掠奇粉句飾辭
彩雜章施為禄之資者¶辭文之麗也我則不為言務達
志文以適意不求世¶知惟禮之附以飬吾素而已凡是
者皆素乎外者開¶闢之初是謂太素風淳氣厚少智寡
慮其民師師其¶俗熈熈故易為治而善人多也今者巧
出偽作風澆¶氣薄嬰兒設機穽女婦事遊謔賤胥握文
<pb:KR4e0074_WYG_016-50a>
法富室擅¶箠扑訟獄煩滋世道交削然無位扵時且弗
敢議也¶天之明徳既虚且靈寂然湛然不撓不攖故能
酬應¶萬化洞照羣情主敬立誠與道合并以其體素也
今¶也聲色以汨之利欲以汙之羞愧以鉥之浮詐以塗<md:KR4e0074_SBCK_016-42b>¶之闇昧錯穢敗厥良彛此予之所大懼而不敢不飬¶也
彼恃其華我以吾陋彼快其侈我安吾約彼逞其¶繁我
執吾簡彼眩其麗我守吾白去偽存真以全吾¶之天而
反道之樸庶㡬立乎两間而一無愧怍也乎¶同郡宋濓
<pb:KR4e0074_WYG_016-50b>
偉其言髙其志避席唯唯書以為記¶
　　守素齋記¶
天下之事無難易應之扵卒然之頃則恒不足發之¶扵
固有之末則每有餘古之君子所以大過人者豈¶恃其
性質之異哉譬之千仞之木萬金之家其生植¶蓄積累
自嵗月而起自毫釐故撓之以疾風迅雷而<md:KR4e0074_SBCK_016-43a>¶不為之變
虐之以衰世惡政而不失其常非若拱把¶之材稗販之
富之易為起滅也以之化人善俗則素¶有其行以之議
<pb:KR4e0074_WYG_016-51a>
大事㫁大疑則素有其才以之處乎¶窮達得喪禍福死
生之際則其道徳素有以充乎中¶加之扵百僚之上顯
融之位則其聲聞素有以服乎¶人由是而成功名扵當
世豈不易哉後世之士少之¶為學非壮之所用口之所
習非躬之所行平居無事¶講切濯磨以治其業既一反
乎古一旦變故出乎其¶前愕眙相持歛手而不能救甚
而冒利以忘義貪生¶以害仁進則不足扵為退則不良
扵守治道衰而人<md:KR4e0074_SBCK_016-43b>¶才益下非以古學不修故耶國家深
<pb:KR4e0074_WYG_016-51b>
病乎此更科舉¶學校之法思以振作天下之奇才而用
之歴年既乆¶而猶有乏人之歎豈特期用太速而飬之
無素哉而¶師儒者與有愧焉漳之龍岩有士曰林先生
原亮好¶古而䆳扵學以朝命教授于台荘恪有矩度未
㡬而¶士習為變先生欲以身率之扁其退休之齋曰守
素¶以勉學者使知為學不可無所守自守不可無其素¶
夫隄防素修則不憂水潦之灾戎器素飭則不憂疆¶場
之警士君子以其身任當世之重世不我用而才¶有所
<pb:KR4e0074_WYG_016-52a>
遺則其責在人任之以事而無以應之則其責<md:KR4e0074_SBCK_016-44a>¶在我使
世有受其責者則非士之過矣彼或以吾為¶足任而吾
之素守不能厭天下之望豈非士之辱哉¶古之聖賢所
以孜孜若不及者以徳不素具才不素¶習則不足以佐
天地之遺闕開萬世之治平是以劬¶躬殫智而不敢自
逸今以衆人之資而没溺扵流俗¶之學旁求泛取以為
可應當世之務而無一定可守¶之成說存乎心不幸出
而任人之事㡬何其不困且¶躓乎此先生之所憂而名
<pb:KR4e0074_WYG_016-52b>
齋勉學者之意也吾觀乎¶世之師儒亦多矣以己之昧
導人扵愚恐人之有知¶而率之惰媮其去先生豈不逺
哉扵是齋也可以觀<md:KR4e0074_SBCK_016-44b>¶先生之有志可以知吾郡之士将
有所成且可以見¶古道之漸可復也烏可以不書¶
　　復齋記¶
天台洪子宦學扵河南不歸其鄉者十餘年杞人聞¶其
徳業之著也執經而師之滿門洪子好學不懈名¶其講
學之室曰復齋客見而言曰洪子之復将懐歸¶而欲復
<pb:KR4e0074_WYG_016-53a>
其鄉乎抑亦欲復其天性之善乎夫復貴乎¶不逺不逺
則無悔今洪子之去鄉已逺矣為日已久¶矣田園已蕪
矣室廬已敝矣昔之相與者已䟽少者¶壮而老者亡雖
欲復乎鄉奚從而復之若是則洪子<md:KR4e0074_SBCK_016-45a>¶殆欲復其性矣乎
夫性受扵天者也雖蔽扵私而間¶扵欲義與利之相去
非若台與杞之相邈也一念之¶萌決然舍彼而趨此非
若欲行數千里之難也撤其¶䝉昏而昭昭者存非若去
鄉之久而有遺忘也然則¶復之易莫過扵復其性者宜
<pb:KR4e0074_WYG_016-53b>
乎洪子以之名其齋也¶洪子聞之以告方子方子曰子
以復其鄉為果逺而難¶復其性為果近而易乎夫舜禹
之事功周孔之徳業率¶是性而為之者也庸衆之蚩蚩
憸狡之卑卑失是性¶而不知復者也自衆人至扵聖其
相去奚啻萬里而¶豈止若自杞歸故鄉之難哉子欲歸
則具舟車載糗<md:KR4e0074_SBCK_016-45b>¶粮越旬月則可至矣欲至乎聖夫豈旬
月所能及耶洪¶子矍然曰復性之難若是乎方子曰雖
然有一焉復¶有道得其道則易失其道則難使子欲歸
<pb:KR4e0074_WYG_016-54a>
乎鄉而不¶循當之之路則終身不能至循其路而怠且
息焉則¶至也不可必誠能不失其路不懈其力以聖人
之說¶為車智以辨他岐之惑仁以體萬理之全而勇以
行¶之則扵復天地之性也何有古之人有由之者顔子¶
是也克己復禮而從事扵視聴言動之間得復之道¶莫
尚焉是以復之初九顔子以之今洪子之為人信¶而通
愿而文扵學顔子有其資矣它日復顔子之復<md:KR4e0074_SBCK_016-46a>¶而復乎
故鄉予或倦遊而歸且将問途焉而况杞人¶乎扵是洪
<pb:KR4e0074_WYG_016-54b>
子謝曰聞其難也可以厲吾氣聞其易也¶可以果吾志
請因以為吾齋¶記
　　遺安堂記¶
孤介之士離世自適而以利禄富貴為致禍之具志¶扵
用世者騖扵可欲而以守髙不屈為致窮之術是¶二者
之論皆似也而皆未合乎中道古之君子居乎¶位者衆
矣其子孫食其餘澤大者或為封君逺者或¶數十世而
不墜豈誠能致禍乎隠居行義茍無歉於¶心道徳信於當
<pb:KR4e0074_WYG_016-55a>
時名節埀扵将來其後人被服其遺<md:KR4e0074_SBCK_016-46b>¶訓卓然自立扵天
下世未嘗乏也豈果無以遺子孫¶哉劉景升僣竊扵衰
亂而欲以區區之勢誇龎公其¶意固隘矣龎公笑之言
曰世人皆遺子孫以危吾獨¶遺之以安盖為景升發也
由後世觀之據一州之地¶智不能取仁不能守身死未
㡬而雄豪有力者逐其¶子而奪其位孰若𤱶畆之安哉
龎公之言其取驗也¶速矣然非所以論出處之際也當
景升之時使有髙¶光之才居方伯之位将使天下皆安
<pb:KR4e0074_WYG_016-55b>
而况其子孫乎龎¶公雖賢安得而輕之公之輕景升盖
輕其無定亂濟¶民之畧而以富貴為樂也以富貴為樂
而無憂天下<md:KR4e0074_SBCK_016-47a>¶之心能保其身則幸矣及其敗亡其子孫
欲為奴𨽻¶尚可得乎故無道而富貴者皆龎公之所笑
以為至¶危者也若夫有道之士則不然其隠也有以淑
其家¶其仕也有以澤乎民故其身無徃而不安其子孫
無¶之焉而不食其報吾天台龎参父以公之逺裔而名¶
其所居之堂曰遺安貽書緱城里求予記之或疑参¶父
<pb:KR4e0074_WYG_016-56a>
非隠者而其堂名必襲祖訓殆以隠為髙是未知¶龎公
之意亦未知吾参父之意也欲安其子孫者其¶要莫大
乎為善無位而為善其事難而為功狹有位¶而為善言
脱乎口而民懐其惠仁發乎身而化行乎<md:KR4e0074_SBCK_016-47b>¶俗若決水扵
崇山而注之澤浩乎其孰能制之世之¶嗜利行私而不
顧者皆未知為身謀者也奚暇計其¶子孫之安與否乎
参父積學明世務以進取為事而¶欲遺子孫以安其所
存者得先人之意多矣余家與¶参父之鄉邑比而壤接
<pb:KR4e0074_WYG_016-56b>
知龎氏之為名門也稔矣参¶父素力扵為善繼自今以
後越之東南世厥家聲者¶又参父所遺之安者哉¶
　　存耕軒記¶
古之仕者将以行道後世之仕者非惟道不足以行¶且
播惡扵衆此仕所以難也三代之時為公卿大夫<md:KR4e0074_SBCK_016-48a>¶者世
其家累數百年而不替豈天獨厚之哉盖世修¶其軄而
善之及物者深逺也自吾有知即考論前代¶之故事未
嘗見有處大位之子孫能守其富貴而不¶變者盖思其
<pb:KR4e0074_WYG_016-57a>
故造化者之生人猶天地之産物巨木¶之下禾黍為之
不滋享太盛者衰必隨之此理所必¶然志慮之士所以
避棄榮利而不敢居者恐善不足¶以及物而不利扵後
也臨海李君惟正自其少時即¶以才識見重扵當世嘗
有官位既而棄去居金華讀¶書學以自娱取賀水部語
名其室曰存耕或勸之仕¶不應指存耕以示之吾觀惟
正非不能仕者其慮宻<md:KR4e0074_SBCK_016-48b>¶矣豈世俗所能識乎世俗之吏
乘其位而掊取虐歛¶惟恐不足此其為身謀則可矣其
<pb:KR4e0074_WYG_016-57b>
如子孫何哉彼之¶志非不知其不善特以天道幽逺不
可徴也而為之¶而不知卒不能免也惟正棄可必得之
位而與細民¶伍猶宜黍之地休而不畊則已耕必致数
倍之穡李¶氏子孫其有富者乎吾将扵是觀報施之道
焉¶
　　娱静樓記¶
台人謂山川環複之地為奥去寧海西北五十里曰¶理
奥地之尤秀美者也張氏世家其間其土深以腴¶泉甘
<pb:KR4e0074_WYG_016-58a>
而木茂其民敦厚無華力作畏訟以食勞自足<md:KR4e0074_SBCK_016-49a>¶為常而
張氏子孫多習禮好學衣冠有制言語有則¶不與恒民
等故縣言聞家推張氏與余交者元望質¶而通和而直
善士也余因元望益信其家之多賢今¶年余友郭士淵
與余言元望之兄懐濟作樓以據溪¶山之勝率昆弟講
學其上名之曰娱静願得予記之¶予因士淵而愈知張
氏之賢有所自也天下非無才¶也而恒病乎不學學者
非少也而恒患乎不知道使¶有才者皆明乎道天下有
<pb:KR4e0074_WYG_016-58b>
不足治况於家乎三代以¶還二者不能相兼謀畧事功
者流而為詐居正蹈義¶者不良扵為凡以學不知道故
也智可以綜萬物之<md:KR4e0074_SBCK_016-49b>¶變而不詭義可以拯生民之戹而
不伐舍則弛用則¶張不以貴富動其心者其惟諸葛孔
明乎孔明學術¶不知其所承傳然豪傑之士得于天者
固不待聞扵¶人而後知也孔明嘗謂學必本乎静才必
成扵學其¶言得聖賢之意盖其所至深矣懐濟之有取
乎静豈¶亦以此乎天地之初事物之始性情之中静也
<pb:KR4e0074_WYG_016-59a>
而未¶嘗不動也憧憧然出入與日俱至者動也而未嘗
不¶静也復乎徃乎而孰為之宰乎盈乎縮乎而孰司其¶
始乎是道也吾與懐濟終日由之而不思其故可乎¶世
之慕孔明者衆矣求諸外而不求諸内雖盡孔明<md:KR4e0074_SBCK_016-50a>¶之所
能者而學之亦妄而已茍得其内則聖賢可㡬¶矣於孔
明乎何有吾邑固多異人焉知無慕孔明者¶乎懐濟兄
弟知所尚皆有長才不在其身将在其所¶友懐濟其隂
試之聞予言而抱膝長嘯者必其人也
<pb:KR4e0074_WYG_016-59b>
　　觀海樓記¶
中國之地南至吴越而盡吴越之東南際海而窮寧¶海
陳君與文所居直海濵因作樓以據髙爽臨溟渤¶暇日
登覽以舒憂娱情甚自適也已而坐微法謫蜀¶江上思
其故鄉不置蜀人與之遊者多為賦觀海之¶詩與文間
持以歸属其所親善者語余曰子居亦並<md:KR4e0074_SBCK_016-50b>¶大海知海者
宜莫如子請為記之嗟乎人之與人同¶也余與與文皆
越人又同也然與文之所存吾不能¶知况無涯之海余
<pb:KR4e0074_WYG_016-60a>
何自而知之何從而言之乎雖然¶由其異者而觀之則
人之與我不能以相合由其同¶者而觀之則萬物可視
為一身茍欲觀海之形其茫¶洋瀰漫浮天地浴日月抗
隂陽以侔大敝古今以為¶夀者章亥不能測其數海若
不能述其㮣荘周不能¶盡其辭茍識其理則浮漚流沫
舉足為學者師吾試¶與與文觀海扵形質之表可乎彼
其倐焉而盈忽焉¶而涸進退消長與時升降者能知其
故以處貴賤富<md:KR4e0074_SBCK_016-51a>¶貧榮辱禍福之際則可以忘得喪捐憂
<pb:KR4e0074_WYG_016-60b>
喜浩然而無¶疑矣彼之無所不下以成其深者能以之
為法則可¶以自卑而下人以成其徳彼之兼容汎受不
擇細大¶暴以久旱而不滅灌以洪流而不加者能因之
以廓¶吾之量則可以容衆飬人臨大事遇大變而不惑
扵¶其摩盪涵浸之勢可以作吾氣扵其恬波怒濤開闔¶
變化之態可以發吾文扵其生育濡載之利可以推¶吾
仁是則得扵觀海者亦多矣與文之居斯樓也其¶亦有
同焉否乎吾聞蜀人稱與文處憂如平時無㡬¶微見于
<pb:KR4e0074_WYG_016-61a>
顔色此其扵海也殆有得矣斯可記也若曰<md:KR4e0074_SBCK_016-51b>¶燕安之餘
為一室以自快扵山阻海澨飲食游觀而¶恣其般樂嘯
傲以逸其身此直庸衆人之事余焉敢¶為與文願哉¶
　　貯清軒記¶
清氣之在天地間得其純全之會則為聖賢人得其¶澆
駁之餘則為庸衆人以庸衆而視聖賢之資疑乎¶有髙
下懸絶若終不可以企及然而聖賢未嘗以庸¶衆限人
而不使其入扵清明之域者盖以五性在人¶猶水之在
<pb:KR4e0074_WYG_016-61b>
扵器器有汙潔而水之清初非以汙潔而¶加損也聖賢
之扵性譬若以至潔之器受水而恒以<md:KR4e0074_SBCK_016-52a>¶静居之故其為
水也可以鑑秋毫而察眉睫衆人譬¶以汙器受水而又
動淆之則水始有渾濁而不足以¶自鑑矣故善學者積
澄濾之功以變其渾濁而反乎¶至清則衆人可為聖賢
人亦理然也今夫静閒之中¶觀乎雲霞之卷舒星辰之
森列入乎山澤而玩夫泉¶石之秀潔松竹之髙茂其心
未始不有翛然出塵之¶意及乎事變之陳于前利害之
<pb:KR4e0074_WYG_016-62a>
交激吉凶之揉錯向¶之翛然者則已填襍穢汙化為泥
塵而不自知謂之¶善學不可也余嘗行乎四方絶江泝
淮以達于河濟¶舟人取水以給炊釜得其清者固已不
煩澄濾而自<md:KR4e0074_SBCK_016-52b>¶足得其濁者則置之一器以俟其清然後
用向使怒¶其濁者而棄遺之又烏能知水之性而盡水
之用也¶哉吾是以悟聖賢之扵衆人亦舟人視濁水若
也天¶下之水本清而至扵不清者非水之罪也人之性
本¶善而至扵不善者非性之罪也臨海留賢里澄溪修
<pb:KR4e0074_WYG_016-62b>
竹之間有屋翼然臨于方池之上者包氏之貯清軒¶也
軒之處士曰仲游使余記貯清之意余謂環軒之¶水泉
草木可以娱耳目而寓散閑者衆皆知其為清¶而清自
我出不必為包君道也存乎方寸之間使得¶乎天者泓
渟洞澈可以酬酢萬物而不為物所淆包<md:KR4e0074_SBCK_016-53a>¶君安可不聞
此道邪余受氣甚濁竊有志扵聖賢之¶學患朋類少不
足以反乎至清包君方肆意扵山澤¶有室可居有書可
讀茍許余為忘年交尚相與講之
<pb:KR4e0074_WYG_016-63a>
　　菊趣軒記¶
人之嗜乎物者必有樂乎物樂焉而弗厭非深有得¶乎
物之趣者不能也好權者之扵位慕利者之扵財¶竭思
慮殫嵗年孜孜求之而不止彼其為趣亦有所¶樂矣而
曠達之士以為非孟嘉之扵酒阮孚之扵屐¶支遁之扵
馬舉世之所尚者不足以易其好其所得¶之趣亦可謂
深矣而髙潔之士未免以其所樂者為<md:KR4e0074_SBCK_016-53b>¶累盖人之心不
可繫扵一物茍有所繫而不能釋雖¶逸少之扵書元凱
<pb:KR4e0074_WYG_016-63b>
之扵左傳李賀賈島之扵詩當其¶趣之自得以為雖萬
物莫能易及其流扵玩物而喪¶其天趣則與好世俗之
微物者無以異惟君子之知¶道者則不然在我之天趣
可以會乎物之趣已有以¶自樂而不資物以為樂召公
之卷阿曾㸃之舞雩是¶曷嘗有聲色臭味之可以適乎
情而快乎體哉縱目¶之頃悠然有會乎心忘己以觀物
忘物以觀道凡有¶形乎两間者皆吾樂也皆有趣也而
吾心未嘗留滯¶于一物也夫是之謂得乎天趣後之士
<pb:KR4e0074_WYG_016-64a>
知聖賢君子<md:KR4e0074_SBCK_016-54a>¶之樂者盖有矣吾嘗扵陶淵明有取焉淵
明好琴而¶琴無絃曰但得琴中趣雖無音可也嗟乎琴
之樂扵¶衆人者以其音耳淵明并其絃而忘之此豈玩
扵物¶而待扵外者哉盖必如是而後可以為善用物會
稽¶張公思齊氣清而志美好學有長才少喜淵明之為¶
人營别業于玉芝山中種菊釀秫名其居為菊趣軒¶及
遇聖天子擢為陜西布政司左叅政去林壑而處¶公署
之崇嚴覩園林之靚麗無復隠居之適矣猶揭¶菊趣之
<pb:KR4e0074_WYG_016-64b>
名不變或者疑之予以為琴而無絃猶不害¶淵明琴中
之趣公茍得菊之趣豈問身之隠顯與菊<md:KR4e0074_SBCK_016-54b>¶之有無哉菊
之為物揚英發秀扵風霜凄凛之際有¶類乎盛徳之士
不為時俗所變服之可以引年扵澤¶物濟世之功又有
類焉公之趣誠有得乎此處富貴¶而弗盈臨事變而不
懾御繁劇而不亂推其所得者¶于政使數千里之民樂
生循禮躋乎仁壽之域則公¶之樂果有出扵菊之外者
矣夫樂止夫物之内者其¶樂淺樂超乎物之表者其樂
<pb:KR4e0074_WYG_016-65a>
深淵明之属意於菊其¶意不在菊也寓菊以舒其情耳
樂乎物而不玩物故¶其樂全得乎物之趣而不損己之
天趣故其用周嘗¶試登公之軒誦淵明之遺言而縦談
古人之所樂則<md:KR4e0074_SBCK_016-55a>¶夫淵明之趣果属之公乎属之我乎尚
幸有以語我¶哉¶
　
　
　
<pb:KR4e0074_WYG_016-65b>
　
　
　
　
　
　¶
　
　<md:KR4e0074_SBCK_016-55b>¶遜志齋集卷十六
