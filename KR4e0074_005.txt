# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:44
#+PROPERTY: JUAN 5

<md:KR4e0074_SBCK_005-1a>¶　雜著¶
　　夷齊¶
聖人之道中而巳矣堯舜禹三聖人為萬世法一允¶執
厥中也不及不謂之中過亦不謂之中請即此而¶論之
伯夷叔齊孤竹君之二子其父將死遺命立叔¶齊父卒
叔齊遜伯夷伯夷曰父命也遂逃去叔齊亦<md:KR4e0074_SBCK_005-1b>¶不立而逃
<pb:KR4e0074_WYG_005-1b>
之其後周武王伐商去隠於首陽山耻食¶周粟遂餓而
死孔子嘗稱之曰古之賢人孟子嘗稱¶之曰聖之清誰
得而議之哉雖然抑有說也先君之¶國受之於祖宗者
也父子傳次以嫡以長古之制也¶易此必亂昔周太王
三子長㤗伯次仲雍次季歴太¶王欲傳位季歴以及昌
㤗伯知之即與仲雍逃之荆¶蠻以順父志以成王業孔
子稱之以至徳且曰民無¶得而稱焉夷也茍知父志欲
立齊當效㤗伯順父之¶志隠然退避於治命之日不當
<pb:KR4e0074_WYG_005-2a>
行己之志顯然辭譲¶於亂命之餘也叔齊亦不立而逃
之幸有中子以托<md:KR4e0074_SBCK_005-2a>¶國焉茍無其人其如先君之社稷何
湯武之征伐即¶堯舜之揖譲天下歸周天之命也潔身
自逺斯可己¶矣何乃耻食其粟獨食其薇也庸非周土
之毛乎斯¶皆過乎中者也於乎亷頑立懦足可為百世
師過中¶失正恐未臻乎堯舜禹之道此孟子之所以譏
乎其¶隘而孔子至徳之稱在泰伯而不在夷齊也厥㫖
深¶矣
<pb:KR4e0074_WYG_005-2b>
　　有子¶
孔子既沒天下之好為言論皆自托為孔子之徒而¶竊
擬其說以折𠂻義理之得失至孟子時相去猶未<md:KR4e0074_SBCK_005-2b>¶逺而
其言己紛然淆亂不可勝辨孟子毎深斥其非¶然亦不
能止也不幸重之以秦火孔子之㣲言幾不¶復存於是
儒生愈無所憚肆口恣意摹效語言不特¶托為其位而
直以孔子自命孔子之言滋以不醇今¶雜出於諸子家
語禮記之書者多附㑹鄙妄不可盡¶信者也然孔子時
<pb:KR4e0074_WYG_005-3a>
詩書錯繆賴孔子脩而定之故人¶不惑於邪說今孔子
之言乖亂甚矣後世無聖人者¶作則其說何由而有定
耶猶幸其出於道術不明之¶時其論不能精深故學者
得以窺其缺漏而知其為¶偽不然其禍可量也耶喪欲
速貧死欲速朽未必為<md:KR4e0074_SBCK_005-3a>¶孔子之言然未為甚過也有子
聖人之徒奚於此而¶疑之以中都棺槨之制而謂不欲
速朽以命子夏冉¶有之荆而疑不欲速貧此尤誣聖人
且誣有子也孔¶子之於仕止皆曰有命何汲汲於得位
<pb:KR4e0074_WYG_005-3b>
而先之以子¶夏與冉有耶使孔子誠急於仕乃急於行
道也豈為¶不欲速貧哉為貧而謀仕於蠻夷之地瞷且
趨焉惟¶恐不得者鄙夫之所為曾謂孔子為是乎四寸
之棺¶五寸之槨攷諸王制參諸人情使君子致仁愛於
其¶親非特不欲速朽也欲速朽者自為之道不欲以身
為¶天下費也棺槨之美者事親之道不敢以天下薄其<md:KR4e0074_SBCK_005-3b>¶親也二者固各有當矣有子賢而知道者奚疑於此¶而
非之此不惟非孔子之事決非有子之言也孔子¶之道
<pb:KR4e0074_WYG_005-4a>
猶天之賦物物受之者各異而因其所受者皆¶足以有
成故其言近而未嘗不該乎逺淺而未嘗不¶極乎深上
而可通乎下粗而可泝其精及其門者惟¶顔子庶乎近
之而未至也孟子以下皆未免滯而未¶化矣有子未及
孟子其言豈能似孔子哉為是說者¶非惟不知孔子亦
未知有子者也故觀論語春秋者¶當因其辭以求聖人
之意觀禮記諸子者當以聖人¶之意折𠂻其詞<md:KR4e0074_SBCK_005-4a>¶　　鬻拳
<pb:KR4e0074_WYG_005-4b>
鬻拳以兵諌楚文王而自刑左氏稱之為愛君余謂¶不
然君臣之際固有常道矣賢者之事君不為違道¶之行
以危身不為難繼之事以駭世順其常不徼異¶名守其
職使後可法如斯而己不敢僥倖以圖志之¶必達事之
必成也故君有過舉則積誠以諌三諌而¶不從則避其
位而去之安可臨之以兵脇之以威而¶刼其君哉語之
而不聽則讋懼之咄咤之俾不敢肆¶此制嬰兒之術耳
烏有北面事君而以嬰兒視之哉¶先王立為上下尊卑
<pb:KR4e0074_WYG_005-5a>
之分俾為臣者嚴守之而不敢<md:KR4e0074_SBCK_005-4b>¶僣所以杜亂也馬之在
原野三尺牧豎鞭之而無罪¶及加覊靮而入君之閑雖
國之貴臣不敢視其齒而¶蹴其芻豈誠重馬哉尊其為
君之所御也齒馬蹴芻¶細故也先王所以嚴為之禁者
其慮天下深矣况以¶兵刼其君者乎或謂君為非義則
將危社稷大臣以¶安社稷為心行權以格君宜若無罪
焉是豈得為權¶哉事固有可以行權者矣然賢者猶難
之若君臣父¶子之分天下之大經也父暴而違道子烏
<pb:KR4e0074_WYG_005-5b>
可行權而¶誶父乎舜聖人也瞽瞍頑夫也舜視其父之
惡䕫䕫¶然順之不敢見於色設於詞舜豈不欲格父哉
盡子<md:KR4e0074_SBCK_005-5a>¶之道而使父化乃所以格父也紂之暴可謂甚矣
箕¶子紂之戚㣲子紂之兄二子皆賢人也至親且賢事¶
暴君而不敢失人臣之禮或屈而為奴或待其亡而¶去
之二子豈不知社稷重於君乎終不忍刼其君者¶知君
臣之大經重於社稷也鬻拳之君雖有過非紂¶之甚鬻
拳為臣非若二子之親且賢乃忍刼其君而¶不顧蓋激
<pb:KR4e0074_WYG_005-6a>
於小忠而不知大義者也焉得為愛君乎¶君子之予奪
人將以法戒於後世不可茍也刼君而¶謂之曰愛君將
使奸臣亂賊欲行簒弑之事者皆挾¶愛君之名以自文
其禍後世可勝道哉然固左氏啟<md:KR4e0074_SBCK_005-5b>¶之也¶
　　鄭靈公二首¶
天下之事成於大度之君子而敗於私智之小人智¶之
於人固可以成事然用之以私意則流為詭詐險¶側而
智能之士莫為之用故惟足以取敗大度之士¶其計謀
<pb:KR4e0074_WYG_005-6b>
畫䇿未必過於私智之人惟其度足以容物¶故有智者
為謀有力者為戰有才者為之治所為無¶不成所欲無
不得蓋惟不自用其智乃能役舉世之¶智而私用其智
者適足為衆智役此事之必致者也¶人之度量相去亦
殊懸矣世有棄萬金如涕唾者亦<md:KR4e0074_SBCK_005-6a>¶有吝杯羮而不肯與
人者自棄萬金者言之則巳之¶所處者大而他人為愚
自吝者言之未必不以己為¶智而笑他人之妄也周衰
諸侯之事亦多吾觀鄭靈¶公之死未嘗不深哀其智之
<pb:KR4e0074_WYG_005-7a>
小而笑其失君臣之道¶至於不忍杯羮之故而殺其身
也且靈公非愚也其¶不與子公之羮亦非誠吝也特忿
子公之笑而言夢¶為輕也故不與之羮使其夢無徴而
乖其素望此兒¶女子相詭之恒情小人譎詐之私智爾
子公怏怏而¶染指笑而赦之召而賜之可也靈公欲殺
之則過矣¶茍知其心不忠果不利於宗廟正其大罪而
誅之亦<md:KR4e0074_SBCK_005-6b>¶可也卒不能決遂死於子公之弑計其所為豈
不愚¶甚矣哉君臣之際難矣尊卑之禮不肅則必至於
<pb:KR4e0074_WYG_005-7b>
僣¶上下之情不洽則必至於離惟賢主能嚴其分於朝¶
廷㑹同之時而洽其情於私覿燕享之頃朝廷之儀¶或
有不欽雖親賢有所不避燕享以和樂為本茍察¶其末
節細禮而罪之則人人自危簒殺之事或階之¶以起故
當容之以寛推之以恕使人咸得盡其情則¶嚴不至於
離而和不至於僣矣靈公既不能預嚴君¶臣之分陵夷
至於鼎爼之前而方責之小禮逞詭詐¶之智靳於杯羮
以取强臣之憤其致殺身豈足怪哉<md:KR4e0074_SBCK_005-7a>¶故巵酒杯羮㣲物
<pb:KR4e0074_WYG_005-8a>
也善用之可以重於茅土之賜不¶善用之干戈酖毒皆
由於此人君自非以度容天下¶而挾小智以御其臣雖
食之以大牢皆鄭靈公之續¶耳豈足為智哉¶
御臣之術難矣御小臣之難不若御大臣之難御大¶臣
之難不若御權臣之難也小臣有善賞之可也有¶過罪
之可也大臣有功而賞之浮於功則驕不稱其¶功則怨
有過而罪之當其罪則怒不當其罪則肆然¶猶不敢為
亂也至於權臣則不然其威足以懾百姓¶其勢足以脅
<pb:KR4e0074_WYG_005-8b>
人主其喜怒足以為禍福故善御權臣<md:KR4e0074_SBCK_005-7b>¶者能隂銷其威
而使國之大柄歸於己者上也其次¶則莫若制之以禮
嚴之以分惠之以恩使自戢其權¶而不至於僣又不能
然則不取其怨怒而巳取其怨¶怒則危矣世之取權臣
之怨怒者非為責其政事而¶然也非為詰其專横而然
也其始出於争不急之小¶務蓋侮慢之私智怨蓄於纎
㣲芥蔕之中而禍發於¶簒國弑君之大昔之所聞不可
勝道而靈公之於子¶公尤其最著者也子公之為鄭卿
<pb:KR4e0074_WYG_005-9a>
蓋久矣靈公始立¶而為君徳澤不加於境内威令未信
於朝廷其於國¶之權臣宜撫之防之徐而收其柄銷其
威然後國可<md:KR4e0074_SBCK_005-8a>¶得而治也不勝其一笑之憤靳杯羮而不
與以取怨¶卒致弑逆之禍烏得為智乎今夫吾力足以
勝人而¶後嘲之侮之唾罵之以致其怒故毎鬭則勝茍
不自¶量而好侮有力之人未有不勝於人者也况子公
者¶久執鄭國之政於嗣君之立得杯羮之賜則夸以為¶
榮決然而靳之不與寧不失其素望而慙同列之人¶乎
<pb:KR4e0074_WYG_005-9b>
雷同而受辱雖鞭撻不足較而恥一人於千百人¶之中
其辱甚於死何者恐為千百人所笑也况子公¶斗筲飲
食之人而挾無上之噐其得志於杯羮則喜¶否則為亂
固小人之常情其罪安足論乎獨靈公之<md:KR4e0074_SBCK_005-8b>¶失則世之御
權臣者所宜知也昔者漢文帝以諸王¶入繼國統絳侯
周勃挾誅吕氏之權常有徳色帝待¶之益莊一旦臨朝
而問榖錢決獄之數勃不能對慙¶愧流汗遂謝病不敢
居相位不責其徳色之不恭而¶引職事以問之若文帝
<pb:KR4e0074_WYG_005-10a>
可謂能御權臣矣蓋勃之功¶烈聲威素行於臣民茍責
其不恭其心怏怏未必服¶禍或因之以起矣吾固假之
以寛置而不問而以其¶職問之文帝豈不知其不能對
哉出其不意問其所¶當知使其不對而自慙慙而不敢
怨怨而不敢怒其¶驕慢之虗氣至是索然銷鑠而無餘
天下之大柄不<md:KR4e0074_SBCK_005-9a>¶待發於聲色而盡歸於巳雖有勃軰十
百亦無足異¶矣此其得御權臣之道者也使鄭靈公有
文帝之行¶烏有殺身之禍哉後之人主不幸而遇權臣
<pb:KR4e0074_WYG_005-10b>
以文帝¶為法而以靈公為戒庶乎其無患矣¶
　　豫讓¶
士君子立身事主既名知己則當竭盡知謀忠告善¶道
銷患於未形保治於未然俾身全而主安生為名¶臣死
為上鬼埀光百世照耀簡策斯為美也茍遇知¶己不能
扶危於未亂之先而乃捐軀殞命於既敗之¶後釣名沽
譽眩世駭俗由君子觀之皆所不取也蓋<md:KR4e0074_SBCK_005-9b>¶嘗因而論之
豫讓臣事智伯及趙襄子殺智伯讓為¶之報仇聲名烈
<pb:KR4e0074_WYG_005-11a>
烈雖愚夫愚婦莫不知其為忠臣義¶士也嗚呼讓之死
固忠矣惜乎處死之道有未忠者¶存焉何也觀其漆身
吞炭謂其友曰凡吾所為者極¶難將以愧天下後世之
為人臣而懐二心者也謂非¶忠可乎及觀斬劍三躍襄
子責以不死於中行氏而¶獨死於智伯讓應曰中行氏
以衆人待我我故以衆¶人報之智伯以國士待我我故
以國士報之即此而¶論讓有餘憾矣段規之事韓康任
章之事魏獻未聞¶以國士待之也而規也章也力勸其
<pb:KR4e0074_WYG_005-11b>
主從智伯之請<md:KR4e0074_SBCK_005-10a>¶與之地以驕其志而速其亡也絺疵之
事智伯亦未¶嘗以國士待之也而疪能察韓魏之情以
諌智伯雖¶不用其言以至滅亡而疵之知謀忠告己無
愧於心¶也讓既自謂智伯待以國士矣國士濟國之事
也當¶伯請地無厭之日縱欲荒棄之時為讓者正宜陳
力¶就列諄諄然而告之曰諸侯大夫各受分地無相侵¶
奪古之制也今無故而取地於人人不與而吾之忿¶心
必生與之則吾之驕心以起忿必争争必敗驕必¶傲傲
<pb:KR4e0074_WYG_005-12a>
必亡諄切懇告諌不從再諌之再諌不從三諌¶之三諌
不從移其伏劍之死死於是日伯雖頑𠖇不<md:KR4e0074_SBCK_005-10b>¶靈感其至
誠庶幾復悟和韓魏釋趙圍保全智宗守¶其祭祀若然
則讓雖死猶生也豈不勝於斬劍而死¶乎讓於此時曽
無一語開悟主心視伯之危亡猶越¶人視秦人之肥瘠
也袖手旁觀坐待成敗國士之報¶曽若是乎智伯既死
而乃不勝血氣之悻悻甘自附¶於刺客之流何足道哉
何足道哉雖然以國士而論¶豫譲固不足以當矣彼朝
<pb:KR4e0074_WYG_005-12b>
為仇敵暮為君臣靦然而¶自得者又譲之罪人也噫¶
　　樂毅¶
樂毅不㧞二城夏侯太初以為庶幾乎湯武蘇子瞻<md:KR4e0074_SBCK_005-11a>¶以
為行王道之過余曰鄙哉二子之言也天下豈有¶行王
道而不興者乎觀人之賢否當先觀其所為之¶事求其
事而不得當求其用心之邪正湯武所以伐¶人之國其
心曷嘗有利天下之意乎不忍斯民之困¶於塗炭挾大
義而拯救之使取錙銖之非義殺一介¶之不&KR0499;雖奉海
<pb:KR4e0074_WYG_005-13a>
内之籍而歸之湯武不肯正目而視¶也其心顯然著於
天地之間故㧞一城取一國他國¶之民惟恐其來之不
速翹足舉首而望之此其為王¶者之師也使湯武之心
少出乎利匹夫匹婦將持耰¶鋤而逐之矣何以為湯武
哉彼樂毅之師豈出於救<md:KR4e0074_SBCK_005-11b>¶民行義乎哉特報讐圖利之
舉耳下齊之國都不能¶施仁敷惠以慰齊父子兄弟之
心而遷其重噐寳貨¶於燕齊之民固己怨毅入骨髓矣
幸而破七十餘城¶畏其兵威力彊而服之耳非心願為
<pb:KR4e0074_WYG_005-13b>
燕之臣也及兵¶威既振所不下者莒與即墨毅之心以
為在吾腹中¶可一指顧而取之矣其心己肆其氣己怠
士卒之銳¶巳挫而二城之怨方堅齊民之心方奮用堅
奮之人¶而禦怠肆巳挫之讐毅雖百萬之師固不能㧞
二城¶矣非可㧞而姑存之俟其自服也亦非愛其民而
不¶以兵屠之也誠使毅有愛民之心據千里之地而行<md:KR4e0074_SBCK_005-12a>¶仁政秦楚可朝四夷可服况蕞爾之二城哉湯武以¶一
國征諸國則人靡有不服毅以二國征二小邑且¶猶叛
<pb:KR4e0074_WYG_005-14a>
之謂毅為行王道可乎湯武以義而毅以利成¶敗之效
所以異也蘇子乃謂王道不可以小用小用¶之則亡王
道特患乎人之不行耳小用之則小治大¶用之則大治
猶之菽粟之療飢小食之則不死恒食¶之則充實奚可
謂菽粟不可少食而寕噉糠覈之為¶愈乎太初曲士不
足論獨惜蘇子之易於言也¶
　　曹參¶
天下有不治之治而君子有無功之功非通乎道者<md:KR4e0074_SBCK_005-12b>¶不
<pb:KR4e0074_WYG_005-14b>
知也人皆知治之可以治也而不知求治而得亂¶人知
有為可以成功也而不知有為適足以獲罪者¶功與罪
固非人臣之所計而治亂之來不可不審也¶孔子曰如
有王者必世而後仁昔甚疑之以為王者¶之於仁宜其
致之速奚待歴世而然哉及觀乎古之¶求治太急而致
亂然後知孔子之言百世不能改也¶夫民新脫於創殘
之中不休息之於無事而遽騷之¶以制度文為之說使
勉而從我則所以仁之者乃所¶以暴之耳凍溺之人不
<pb:KR4e0074_WYG_005-15a>
可以近火久餒之人不可以¶飽食出溺而近火者必僵
餒甚而飽食者必死且火<md:KR4e0074_SBCK_005-13a>¶與食者豈有殺之之心哉求
其速生乃逺其死之道¶也故善治天下者先以不治治
之曹參之相惠帝日¶以飲酒為樂掾吏縱酗置而不問
弛然不復加意於¶政教朝廷之間幾於亂矣而海内以
治何邪若參可¶謂知治亂之方矣秦之亡不在乎無制
而患乎多制¶不患乎法踈而患乎過宻使參而相漢復
苛推而詳¶禁之是續亡秦之焰而熾之也故參寧受無
<pb:KR4e0074_WYG_005-15b>
功之名¶而不忍圖有功以禍當世則利澤隂施於斯民
民安¶於漢而不離漢業藉以久逺者參之功也史以參
比¶蕭何參亦自謂不及然何非參比也何智謀雖過於<md:KR4e0074_SBCK_005-13b>¶參而不學故干戈甫定而役民大治宫室其意務媚¶於
主而無撫民之心參茍居何之任必不為此以何¶代參
則何亦不能如參之明於國體而無所變更也¶漢茍無
何則參之才足以立法茍無參而他有才者¶繼之則漢
之法亂矣天下易得也而安之為難安之¶為易也而使
<pb:KR4e0074_WYG_005-16a>
民安於吾之法為甚難參蓋嘗聞君子¶之道矣故其所
為近道如此而先王安民制治之大¶法固不止如參之
所為而己也於乎道之不行也久¶矣哉¶
　　婁敬<md:KR4e0074_SBCK_005-14a>¶將興之主惟恐人之無言將亡之主惟恐人之有言¶天
下固非一言所能興亡也求其興亡之故未嘗不¶自一
言始以一言之善而取之天下之賢者必曰取¶善若是
之周也吾奚為而不言以一言之非而罪之¶天下之賢
<pb:KR4e0074_WYG_005-16b>
者必曰其諱過若此之甚也吾曷為而與¶之言人皆欲
告以善是集天下之善於其身也人不¶欲告以善是以
其身推天下之善也有此二者而欲¶不興亡皆不可得
也漢髙帝以雄武之姿匿智下意¶以用當世之俊傑既
夷剪海内可畏者而廓清之亦¶可以少休矣聞婁敬遷
都之說即奉宗廟百官而從<md:KR4e0074_SBCK_005-14b>¶之夫敬徙謫之虜布衣之
人山東之賤夫耳語其辨¶不若陳陸語其智不若張蕭
無夙昔之故左右之薦¶卒然脫輓輅而入見若渉無人
<pb:KR4e0074_WYG_005-17a>
之廷而論國之大事¶其術可謂甚踈其禮貌可謂甚野
矣在廷之臣見其¶言論必且笑其妄而帝即日下詔與
之俱西如不能¶視者從相之言不能聽者觀人之指屈
天子之貴歛¶絶世之威而惟敬之信當時不以為輕動
後世不以¶為無謀而子孫果安其利是知善不必自己
出貴乎¶能用人之善人君不必兼衆人之所長在乎因
人之¶長而用之髙帝之才非能逺過於人也智非能慮
事<md:KR4e0074_SBCK_005-15a>¶而皆中也其不可及者有容人之量也唐太宗好學
<pb:KR4e0074_WYG_005-17b>
有謀愈於髙帝然所為不及帝之盡善者量不若也能
用魏徴之言智矣而幾致不能容徴誅蓋蘇文而伐髙
麗武矣終以不用道宗之言而敗太宗器量狹以能勉
强從善故致貞觀之治及功成治定驕氣漫盛而無以
制之故量盈而惡人之言古之聖人明道以勝私使其
心海受而天覆用其善不計其他取其智不忌其名任
其力不奪其功恭黙¶南面若無能然而舉世之賢才咸
為之盡而莫敢負之¶¶夫
¶¶¶
能使賢才皆為已用則其所為
<pb:KR4e0074_WYG_005-18a>
與出於¶吾心何以異乎髙帝常<md:KR4e0074_SBCK_005-15b>¶自謂能用三人傑故勝
項氏三傑帝素所重者用其¶言為甚易未足以見帝之
美踈賤如婁敬而用之不¶疑此漢之所以興也¶
　　條侯傳論¶
天下之賞罰必有所受受於人者必制於人大夫受¶於
諸侯諸侯得以賞罰之諸侯受於天子天子得以¶賞罰
之惟天子之大柄受於天而天不屑屑然與之¶較古之
聖人恐其無所畏而肆也於是立史氏以書¶之史氏者
<pb:KR4e0074_WYG_005-18b>
所以賞罰天子而立天下之大公於世故¶天子之所賞
而濫天下莫敢問史氏得以奪之天子<md:KR4e0074_SBCK_005-16a>¶之所罰而僣天
下莫敢言史氏得以予之天子之身¶所為有當否乎其
下者莫敢是非也史氏秉大公之¶道是非之故天子之
賞罰信於當時史氏之賞罰信¶於萬世天子之賞罰可
以賤貴一世之人而史氏之¶賞罰可以懲勸於無窮榮
辱於既死君子謂史氏之¶柄不在天子下彼以其位此
以其公也使史氏之予¶奪而不以其公後世何所取信
<pb:KR4e0074_WYG_005-19a>
哉漢初輔相之臣多¶出於一時亡命屠販刀筆之流其
人皆習熟世故迫¶於利害善避禍趨變而堅守臣節求
諸高惠文景四¶世間如王陵周亞夫輩無數人而亞夫
尤得大臣體<md:KR4e0074_SBCK_005-16b>¶在景帝時以争皇后兄信及匃奴降王之
封忤㫖遂¶用他事下獄以死夫封無功者以亂先帝之
法納外¶國之叛臣以啟為臣不忠之心此誠宰相之所
宜争¶也亞夫争之豈為過哉彼景帝者私刻忍人也欲
封¶其后之兄而亞夫不從其心固有殺亞夫之端矣特
<pb:KR4e0074_WYG_005-19b>
未得其名耳及降王而不封其怒宜愈甚特無以屈¶其
說故忍而未發官甲楯之告景帝方幸其有名以¶誅之
遂卒寘之於死求其所為事確乎有大臣之風¶景帝罪
之者私恨也為史者宜有以明之而司馬遷¶反詆之為
守節不遜以取窮困嗚呼人臣如亞夫乃<md:KR4e0074_SBCK_005-17a>¶可謂之不遜
乎夫朝廷之禮君臣之分固有當遜者¶矣至於為一事
而亂舊典起邪心為害於國甚矣茍¶阿意希㫖從而附
和之此小人反覆之計謀一身而¶不顧職業之所為烏
<pb:KR4e0074_WYG_005-20a>
可謂之遜乎人臣者以義守職¶以忠事君利害有所不
恤茍畏窮困而安利達則無¶所不至矣亞夫之心豈以
窮困為戚者哉遷不稱其¶能守官而詆其不遜不閔其
死不以罪而悲其困窮¶史氏之論若此何以信於後世
此吾嘗論遷善紀事¶而不知統善陳辭而不能斷有良
史之才而不達君¶子之道亞夫傳之類也<md:KR4e0074_SBCK_005-17b>¶　　霍光¶
霍光以樸直見知武帝輔少主廢昌邑立中宗功烈¶為
<pb:KR4e0074_WYG_005-20b>
漢伊尹而身死受赤族之誅世嘗疑之曰是烏足¶疑哉
光之獲全其軀亦己幸矣賞罰生殺予奪者天¶之大柄
授之天子使奉而行焉者也故是六者惟天¶子得專之
然猶不敢私任其喜怒好惡以為輕重而¶一決之於天
功懋焉而後賞曰非我賞之也天賞之¶也罪盈焉而後
罰曰非我罰之也彼得罪於天也其¶於生殺予奪莫不
裁之於天而不敢預存於心以可¶專之位持之以恭謹
至於如此猶且或有不中禍及<md:KR4e0074_SBCK_005-18a>¶於身而殃及乎子孫况
<pb:KR4e0074_WYG_005-21a>
於無其位者乎且以伊尹之¶聖以徳則天下莫加以位則
為之師而當阿衡之任¶以功則相湯取天下致太平三
世而至于太甲其格¶於天而著於民亦巳久矣其於太
甲也未嘗廢之特¶奉之居憂於先王冡上俟其修徳而
迎之以歸其於¶進退宜無不可時之人孰敢非之然而
伊尹既復政¶於君即決然請去其位不敢略有顧戀遲
畱之心何¶者誠知天之大柄不可以久持也夫伊尹聖
人不任¶其私以賞罰生殺予奪亦昭昭矣猶畏且慎如
<pb:KR4e0074_WYG_005-21b>
此彼¶霍光者自度何如人哉以徳則僅若恒人以功則
非<md:KR4e0074_SBCK_005-18b>¶有平暴亂安宇内之績特以謹愿偶為人主所信而¶
托以非常大事計其平日操天子之柄以制羣下者¶幾
何年矣其於輕重緩急己不能無私意行於其間¶乎哉
(疑/衍)然立昌邑既不審隨數而廢之天下之人見¶其所為
蓋已側目視光者久矣非特天下之人吾意¶中宗未立
之時亦疑光之為人矣不待參乘而後疑¶之也為光計
者當中宗之初立社稷宗廟既有所托¶不負先帝顧屬
<pb:KR4e0074_WYG_005-22a>
之心即宜力辭而引去不許則宜辭¶朝廷之政不與而
以列侯就第庶可少紓中宗之疑¶而息衆庶之怒光則
不然一歸政而不受則肆然而<md:KR4e0074_SBCK_005-19a>¶居之至於身死而後巳
且中宗是時年近壯矣其於¶民情國體究之熟矣光曷
不思乎當昭帝之初立燕¶王上官之變非昭帝之明光
之誅其得免乎在執政¶未久之時且若此更廢一主之
後其生殺予奪賞罰¶之際妄用者多矣使重有告於中
宗光其可免乎吾¶故曰光之不底於戮幸也以其昧於
<pb:KR4e0074_WYG_005-22b>
去就之義而不¶知天之大柄不可僣持也雖然光不學
無術其昧於¶去就不足責也中宗之待光宜亦不能無
過焉當歸¶政之時封之以上國榮之以顯號優游以師
傅之禮¶而擇(闕/)　　　其(闕/)　之權使光有明哲之知
禹雲<md:KR4e0074_SBCK_005-19b>¶山等知威權之不可以太盛而思退戢之道焉光
身¶死之餘豈有赤族之禍乎故赤族之誅不在禹雲山¶
謀逆之時而在光秉政之日中宗之疑霍光不在許¶后
之死而在乎廢昌邑之時故取族滅者非禹雲山¶也光
<pb:KR4e0074_WYG_005-23a>
也光之得罪於天非廢立也僣持天之大柄也¶嗚呼世
有不幸而居光之任者得吾言而思之其可¶免於禍乎¶
　　丙吉¶
君子之於天下盡人事而後徴天道天道至㣲而難¶知
也人事至著而易為也舍易為而求難知則為不<md:KR4e0074_SBCK_005-20a>¶知先
其㣲而後其著則為失序堯舜禹益相告戒之¶辭詳矣
傳道則曰執中用人則曰九徳治民則曰六¶府三事至
論天道則歴象授時之外未嘗有片言焉¶三聖賢之於
<pb:KR4e0074_WYG_005-23b>
天道豈有所未達哉棄所宜為而求之¶恍惚詭誕之域
者固聖賢之所不取也宰相之職上¶有以格君下有以
足民使賢才列乎位教化行乎時¶風俗美於天下倫理
正而禮樂興中國尊而夷狄服¶有生之倫各遂其性而
無乖戾鬭争則可為盡職矣¶不必漆漆然探其所難知
以為觀美也能盡其職雖¶日月失明寒暑不節無害其
為治職有未盡使天地<md:KR4e0074_SBCK_005-20b>¶位而萬物育亦安所益於民乎
漢史稱丙吉不問死¶傷而詰牛喘以為知大體此非君
<pb:KR4e0074_WYG_005-24a>
子之言民不知道¶至於相殺傷於都市之内政教不振
而俗隳壞其為¶變亦甚矣豈非宰相所當憂乎舍此不
問而恐隂陽¶不和何其迂且妄也子路問事鬼神子曰
未能事人¶焉能事鬼不先盡事人之道而事鬼且不可
况不務¶人物之性而徴不易知之天道烏在其能為相
乎且¶宣帝時俗之弊非特相殺傷而己一歲中子弟弑
父¶兄妻妾弑其夫者二百二十餘人幾不可以為國吉¶
不能佐其主以仁義使革風易俗陷斯民於禽獸而<md:KR4e0074_SBCK_005-21a>¶惟
<pb:KR4e0074_WYG_005-24b>
一牛之問謂之知所緩急不可也漢儒之學泥於¶術數
而不知道其流至於蔽而不通愚而信怪雖可¶稱如吉
者猶溺焉而不以為異况不足稱者乎天下¶猶人身然
風俗血氣也灾祥肥瘠也戕刺其體膚而¶不問見瘠者
而問之人必以為惑矣察於細而忽於¶巨惑莫大焉而
以為知大體可乎然則洪範之說皆¶不足信歟非然也
庶徴九疇之一也必以人事為之¶本盡人事而後徴天
道者吾之所知也信灾祥而遺¶人事者漢儒之謬洪範
<pb:KR4e0074_WYG_005-25a>
之蠧也非君子之道也¶
　　黄霸<md:KR4e0074_SBCK_005-21b>¶漢史稱黄霸為相功名損於治郡時昔者嘗惑之謂¶豈
有才如黄霸而不能為相者乎後觀其為張敞所¶奏然
後釋然知其故蓋宣帝不能盡霸之才非霸不¶能也天
下之患非才之為難而用才者之為難夫騊¶駼駃騠可
以不載駕而致千里不遇善御之人雖欲¶一日百里不
可得也宣帝善任守令而不善任相知¶愛民之情而不
<pb:KR4e0074_WYG_005-25b>
知為國之體其天資善察好挾數以¶用而持法太嚴丙
吉魏相之徒號為賢相不過逡逡¶然行乎䋲墨之内醇
謹僅足而巳非能有所創建施¶為可為後世法也豈二
子之才止於此宰相之功業<md:KR4e0074_SBCK_005-22a>¶視人主人主善任相雖中
才亦足以為治不能任相¶雖俊傑不能以成功霸之治
郡時得以意操縱斷制¶行於民而達於境内故可以得
人心及入而為相欲¶飭法令則人將以為過欲行教化
則人將以為迂欲¶守亷隅則人將以為拙沛然行於一
<pb:KR4e0074_WYG_005-26a>
郡而莫敢禦¶者今皆窒沮而不可惜乎雖有有為之才
安能立不¶可為之功致不可得之名哉其敕上計吏之
事教化¶之一端耳真宰相之所宜為古之人先務教化
(闕/)霸¶豈為過哉張敞遽毁訐之謂其教民為偽而宣帝
亦¶遽聽之蓋宣帝之素志以為漢家自有制度從事乎<md:KR4e0074_SBCK_005-22b>¶督責苛刻之間而惡聞教化之說久矣敞之言正與¶帝
意合故帝信敞不疑而尤霸之非霸雖欲有為豈可¶復得
哉王猛慧黠小才非有絶人之智超世之量符¶堅斬除
<pb:KR4e0074_WYG_005-26b>
異議之臣而親任之卒并彊國而雄視海内¶非猛難遇
用猛者難遇也任人以位而不假之權猶¶不任也假之
權而不用其言行其道猶無權也今霸¶治郡則為良吏
為相則為恒人任之以良吏之道彼¶則以良吏自效也
束之以恒人之制雖欲不為恒人¶安可致哉噫才有餘
而不用者士之責也用之不能¶盡人之才者人主之責
也<md:KR4e0074_SBCK_005-23a>¶　　東漢
<pb:KR4e0074_WYG_005-27a>
天下之患固不可逆料而預防之也吾計禁乎此後¶世
之患出乎彼吾謀杜其西後世之患生乎東禍亂¶之端
神藏而鬼伏常發於人所不疑之地而起於世¶所倚賴
之人雖知者何由而盡備哉然古之善慮國¶家者毎事
揆其始而考其終喜其成而憂其敗四海¶之事千載之
業綜包參覈於吾之胸中而定他日為¶患大小緩急推
其得失而為之偹使禍害之發不至¶於亂亡則庶乎可
以盡吾心焉耳固非迷塞消沮能¶使之久而無患也武
<pb:KR4e0074_WYG_005-27b>
王周公之初定天下其心豈不<md:KR4e0074_SBCK_005-23b>¶知封建之弊必至於并
吞削弱而不振也哉然恐易¶此道而更為異法未必若
封建之可以安且久也故¶且勉而為此使治之有道者
可以無亂失其道者亦¶不亟至於亡不敢過為矯激難
守之法以為將來患¶也乘舟而渡水時有覆溺者人終
不以一溺而廢舟¶駕馬行逺或有躓跌之失人終不以
一跌而不駕在¶乎補其罅漏不完之處習其馳騁疾徐
之節使慎之¶而己前漢王莾之簒在乎元成失道上無
<pb:KR4e0074_WYG_005-28a>
明主下無¶正臣故莽得恃太后之勢而行簒竊之計非
以三公¶輔相委任之權太重而然也光武過懲其弊而
力矯<md:KR4e0074_SBCK_005-24a>¶之不任三公以事而政歸於臺閣其後遂成宦寺
之¶禍而漢卒以此亡光武以為莽之得成其簒者權太¶
重耳今吾奪其柄則其害可除矣孰知宦寺之禍反¶有
甚於輔相者乎此不熟究其大小緩急之故也夫¶莽之
簒以母后臨朝外戚預政而致然豈委任太專¶之罪哉
光武能著為令典藏之宗廟俾後嗣有幼君¶在位當選
<pb:KR4e0074_WYG_005-28b>
厚徳大賢之士為三公以輔之而不許母¶后外戚臨朝
預政則其害可以息矣不此之思而惟¶罷三公之制宦
寺之興始於此矣蓋宦寺恒以傳閨¶閤之命受襁褓之
寄而妄作威福茍外有良輔以持<md:KR4e0074_SBCK_005-24b>¶其柄内無母后為之
依怙雖曹節王甫充溢乎宮闥¶亦何患哉可疾者不疑
而疑輔相末路之弊也遂使¶三公除拜皆以賂遺宦者
而得雖欲免乎亡亦難矣¶三公之位古所謂共天職治
天民者也茍擇當世之¶賢才而置諸位撫手而責其成
<pb:KR4e0074_WYG_005-29a>
功可也專横之禍何¶自而致哉事變亦衆矣然不察之
以至明推之以至¶公處之以至當狥斯須之細故而輕
於變更惜哉光¶武之銳於求治而未達乎大體也¶
　　漢章帝¶
治天下之患莫甚於矯前世之失而過於中天下之<md:KR4e0074_SBCK_005-25a>¶事
可矯也而不可過也然矯之急者必致於過失火¶之家
三日不熟食走而躓者終身不御馬躓與火豈¶馬與食
之罪哉而為之不食不御此矯之過也蓋懲¶之甚者改
<pb:KR4e0074_WYG_005-29b>
必速畜之久者發必肆方其前人之所為¶不合乎心其
心悱然思有以易之而未能一旦據可¶為之勢力矯其
弊不暇顧理之是非則所失者愈多¶矣徃昔之事類此
者甚衆雖漢章之賢亦未能免乎¶此也魏曹丕謂明帝
察察章帝長者章帝豈真長者¶哉其天資亦明帝之流
耳聞羣臣言前代過於苛刻¶故深矯之以寛其寛也或
過乎中而時自出其所為<md:KR4e0074_SBCK_005-25b>¶又恒過乎嚴是以當時文物
典章雖有可觀者而朝¶廷幾於不治内則以皇后之譛
<pb:KR4e0074_WYG_005-30a>
殺四貴人而廢太子¶外則竇憲奪公主田園而不能加
罪張林楊光恃勢¶貪殘而不知省鄭𢎞以太尉言竇憲
而收其印綬以¶死此其失反有甚於明帝何足為長者
乎漢之稱長¶者以其持心謹厚而無害以徳化人而人
自服之也¶若文帝者是也而章帝非其人也文帝嘗曰
長者固¶殺人乎然則無罪殺貴人譴三公縱貴戚酷吏
虐民¶而不問皆不得為長者明矣斯其矯弊不以道之
過¶也王者之道不貴乎太寛亦不貴乎太察太察則善<md:KR4e0074_SBCK_005-26a>¶
<pb:KR4e0074_WYG_005-30b>
者或不能自容太寛則惡者或可以茍免二者俱政¶之
弊不足以為中道明帝失之察章帝矯枉而兩失¶之然
章帝之心稍近乎寛非明帝比也漢四百餘年¶歴二十
四帝稱善治者僅數人而章帝與焉其功徳¶可少哉且
猶不能盡善也今有善弓惜其偏而欲矯¶之也必問諸
弓人豈智之不若哉其智專且習也欲¶矯天下不求天
下之士而問之謂之智可乎章帝賢¶矣惜其不得天下
之士而輔之也
<pb:KR4e0074_WYG_005-31a>
　　嚴光¶
君子之處世必乎仕則忘其身必乎不仕則忘其民<md:KR4e0074_SBCK_005-26b>¶忘
身不智也忘民不仁也皆非君子之事也譬之水¶之在
川通則流障則止隨其所遇而水不與力焉故¶隠不求
名仕不規利各當其宜而已嚴子陵之不仕¶光武或以
不事王侯為子陵之髙子陵豈為名髙而¶隠者哉使有
意於隠而偃蹇不屈以邀人主之尊禮¶則樊英之流釣
禄位之術耳吾知子陵不為是也賢¶者非事君之為難
<pb:KR4e0074_WYG_005-31b>
而行道之足貴故量其主而後入¶察其幾而後動不使
吾君有得賢不任之譏吾身有¶竊位負國之愧子陵與
光武布衣研席之舊知其志¶趣徳量之淺深審矣茍光
武推誠善任子陵寧不少<md:KR4e0074_SBCK_005-27a>¶貶相輔以濟斯民乎以其事
觀之不任三公而政歸¶臺閣大臣以切直死者有之羣
臣以非䜟而見罷黜¶者有之子陵剛介人也不黙黙以
固位必諤諤與之¶争光武豈能堪之與其用而使人主
有踈薄故舊之¶嫌則孰若不仕以全君臣之義哉此子
<pb:KR4e0074_WYG_005-32a>
陵所以為君¶子而後世莫能窺其本心者也王良友人
誚良曰不¶有忠言竒謀而取大位何徃來屑屑不憚煩
也嗚呼¶為此言者其知子陵之志也乎易曰君子見幾
而作¶子陵近之¶
　　竇武<md:KR4e0074_SBCK_005-27b>¶禍恒發於大忽而事多敗於不斷為天下之大事者¶當
畏可恃而危埀成不以已之有恃而易人不以彼¶之不
足偹而肆志故所舉無不成而身完功立竇武¶之謀誅
<pb:KR4e0074_WYG_005-32b>
曹節王甫其志可謂忠矣而身不免受其殃¶世常悲之
不知武有以致之也宦官擅政天下之所¶同惡也陳蕃
及同謀之士天下之所稱以為賢者也¶女為太后而身
為大將軍以天下之賢而誅天下之¶所惡宜乎去之如
拉朽發腐事之成可以萬全而卒¶不成者以恃其可成
而忽之也宦官之威行於中外¶久矣其根榦盤結宫省
甚固為誅之之計當使䇿謀<md:KR4e0074_SBCK_005-28a>¶預定於外一旦㑹在廷之
臣白太后及帝縳而夷之¶如雷霆之擊山嶽之壓使之
<pb:KR4e0074_WYG_005-33a>
不暇生變拱手伏&KR0499;則¶不盈朝而大患去矣今武則不
然自五六月謀之至¶於九月而始發言於太后者再三
而蕃復上䟽陳其¶罪惡請太后宣示左右及攻其同黨
不嚴為之偹而¶從容歸府使宦豎得發宻奏刼帝為變
其失計不已¶甚乎執犬於牢猶恐其噬而以兵自衞况
節甫宫省¶久吏烏可謀誅之而不為備哉武蕃之賢非
不知此¶特忽其不足畏故耳為計既踈遂使太后變遷
身亡¶家滅海内賢士戮殺殆盡而漢隨以亡其志雖忠
<pb:KR4e0074_WYG_005-33b>
其<md:KR4e0074_SBCK_005-28b>¶才不足稱矣小人之謀害君子其為心忍為慮周為¶
計決故君子多不能免君子之誅小人持以不忍之¶心
行以踈略之計而不虞其足以為害故反受其禍¶者甚
衆此天下所以治難而亂易忠義之士於是無¶所成功
也有國家者可不慎其始哉¶
　　崔寔¶
昔者觀孔子之書見其於子貢仲由之徒善於說辭¶必
深折而重抑之明足以億事未為有過也而傷其¶多言
<pb:KR4e0074_WYG_005-34a>
以仕為學未為違道也而惡其口給而近佞心¶常以為
惑奚孔子不貴於言若是耶及觀戰國之際<md:KR4e0074_SBCK_005-29a>¶天下之士
皆棄道徳仁義而不修以口舌磨切世主¶而覬勢竊柄
大者亡人之國小者自殺其身又甚焉¶者著為邪說以
為後世害紛然出乎斯道之外流於¶刻薄荒鄙誣民敗
俗之歸而不自知也然後喟然嘆¶曰此孔子所以聖乎
其預知之矣凡亂之生必有所¶始也芻靈之弊必至於
以人殉葬象箸之弊必至於¶瑶臺璚室孔子之教人以
<pb:KR4e0074_WYG_005-34b>
勿易於言而周卒以口舌¶縱横之辨而亡夫言豈可茍
哉快意於一言或足以¶禍萬世發憤立一事或可以禍
異時矯當時之失不¶求古今之變而輕於持論非知道
者也彼崔寔者獨<md:KR4e0074_SBCK_005-29b>¶何人哉憤時君之柔闇則論柔闇之
失可也遽為邪¶說不顧理之是非而謂凡為治者必以
嚴而治以寛¶而亂此豈理也耶周秦之效夫人之所能
識也寔不¶察乎此而亟稱宣帝之賢夫宣帝漢室基亂
之主苛¶以為明忍以為斷督責以為能當斯世也斯民
<pb:KR4e0074_WYG_005-35a>
競知¶其可畏而不知其所可愛於是髙惠文景之澤竭
矣¶譬猶服金石恣聲色之人其外雖若未衰而其中之¶
虗壞己甚至於元帝繼之稍失其術則漢因以衰非¶元
帝之罪也寔輕信而不知道敢為異論而不顧其¶無稽
至誣文帝以嚴致平何惑妄之甚哉漢之久而<md:KR4e0074_SBCK_005-30a>¶亡者文
帝之功也且使宣帝處文帝之時是生一秦¶也宣帝固
非秦比也率其所為行於甫定之世則其¶異於秦者幾
希而豈能治哉治道固有本末先之以¶政教而後刑罰
<pb:KR4e0074_WYG_005-35b>
者秦漢以下皆是也文帝能叅之恭¶儉忠厚之化故治
其餘則守法而已故未旋踵即不¶免於危漢室至於光
武猶再榮之木其膏澤將盡矣¶明章能扶植培擁之僅
至少康孝安以降漸衰而亂¶固其理也自非仁賢若文
帝承之猶恐其不救而寔¶欲濟之以嚴刑峻法此欲救
將萎之木而斷其根鄙¶哉愚儒好高之論也仲長統乃
從而稱之此其知與<md:KR4e0074_SBCK_005-30b>¶寔何異哉自孔子之末學者不明
道而阿世韓非之¶愚至以堯舜為土木而以刑罰為膏
<pb:KR4e0074_WYG_005-36a>
粱所聞者卑而¶所習者陋無怪其為此言也漢之諸儒
惟賈誼董相¶及王吉為庶幾如寔與統時人所推為大
儒而其論¶至於與韓無異於乎其所從來逺矣豈特寔
之罪哉¶
　　馬融¶
馬融以通經術稱名儒既事梁冀復為作章奏請誅¶李
固節義喪敗而不惜蓋其心在乎利禄也然卒不¶免冀
手未幾髠笞徙朔方二者無一得而徒取惡聲¶孰若不
<pb:KR4e0074_WYG_005-36b>
食冀禄之為髙哉茍謂事冀為不獲己當其<md:KR4e0074_SBCK_005-31a>¶欲害李固
杜喬之初毅然引大義而争之以此得罪¶死有餘榮曲
附姦回以圖身利而終蹈乎禍豈不足¶為患失者之戒
乎¶
　　趙苞¶
趙苞為遼西守鮮卑刼質其母而攻其城苞曰昔為¶母
子今為王臣義不得顧私恩力戰破之母遂遇害¶余曰
苞善守官矣然而未知義也千金與盈尺之璧¶孰重人
<pb:KR4e0074_WYG_005-37a>
必曰璧重函璧之櫝與千金孰重人必曰千¶金重璧固
重於千金矣以櫝而敵千金不可也君固¶有重於親者
親亦有重於君者使守一城而君在焉<md:KR4e0074_SBCK_005-31b>¶城存則君存城
亡則君亡冦雖刼母以脅降吾盡死¶以存君可也苞之
所守者漢之君恃此以為存亡乎¶抑土地而已乎如土
地而已土地者璧櫝之類也固¶不宜以此易母而不救
也况善於謀者未必失君之¶土地乎彼鮮卑者衆多而
可以計取性貪而可以利¶誘其質母而攻城也所欲得
<pb:KR4e0074_WYG_005-37b>
者貨財耳能出數十萬¶賂之而以母為請彼樂得吾之
利未必不從者也茍¶利未足盈其心則求而避之彼雖
得吾城吾徐以計¶攻之未有不勝者也不此之圖而使
母死於冦手雖¶可以存天下君子猶不忍也况一城乎
義者合乎道<md:KR4e0074_SBCK_005-32a>¶而宜乎人心之謂也不可以固而不知變
也棄母以¶全城與全母而棄郡其非義則一然不若棄
母之愈¶甚也權其輕重使合乎宜上不失親下不失職
惟達¶於義者能之惜乎苞之不足以及此也
<pb:KR4e0074_WYG_005-38a>
　　許劭¶
不以窮達易其守者君子也不以治亂改其節者良¶臣
也屈挫於困約者必不能不驕於富貴處衰世而¶為亂
者豈能效忠於平治之時乎許劭謂曹操為治¶世之能
臣亂世之姦雄昔人以為確論余意劭特畏¶其刼而陽
為好言以恱之耳姦黠之人譬之虎豹豺<md:KR4e0074_SBCK_005-32b>¶狼明主在上
制之以法束之以威虎豹豺狼之去𤣥¶夜而就白日特
不敢肆其噬囓而己豈遂化而為麒¶麟騶虞也哉夫能
<pb:KR4e0074_WYG_005-38b>
臣者以義處其身以道事其君惟¶以忠國家成事功為
職而身之禍福用舍不與焉如¶漢諸葛公唐之郭子儀
者近之矣故受任於敗亡之¶際復起於退閑之餘有蓋
世之功而欿然不居挾震¶主之勢而人不之忌彼其存
心積慮一本乎至誠而¶不以絲毫之偽雜乎其間是以
上而君安之下而民¶悦之其功業之盛卓乎無繼者以
是故也彼曹操者¶以權詐為智以巧譎為略寓誅殺於
嘻笑藏猜狠於<md:KR4e0074_SBCK_005-33a>¶簡易此其事主御人應物達變者舍詐
<pb:KR4e0074_WYG_005-39a>
與譎莫先焉¶故雖梟張烏合於一時能盜漢之天下而
不得天下¶之心使其遇英明之主譬如彭越之歸漢李
宻之降¶唐亦終為誅滅而後己何以為能臣於治世固
當為¶亂世之治臣操何徳而堪之吾故曰劭之論刼於
操¶而發耳非所以論操也¶
　　華歆¶
士固有徳有餘而不善用者然操履不失乎正雖不¶長
於用無害其為士也若華歆者專制一郡拱手而¶見奪
<pb:KR4e0074_WYG_005-39b>
於人其才不足稱矣又不能固守而役於曹操<md:KR4e0074_SBCK_005-33b>¶為之弑
天下之母此誠小人之無恥者而當時謂之¶良徳有徳
者果如是邪史乃以其少時鋤地得金視¶而棄之與管
幼安揮去不視分優劣幼安百世之士¶清介之行老而
不衰與其初志正稱以歆比之不啻¶犬豕之於神龍懸
絶甚多世俗論人槩以小亷細謹¶信其大節早年所踐
料其平生義士仁人不以可欲¶惑志而好名之士多飾
詐以釣名夫豈可不深辨邪
<pb:KR4e0074_WYG_005-40a>
　　諸葛孔明¶
以庸常之人而問於賢人君子者人之情也以賢人¶君
子而求所不及於庸常之人此非人之恒情而君<md:KR4e0074_SBCK_005-34a>¶子之
盛節也為天下之大事者必力行乎衆人之所¶難勉使
所為果有服乎天下然後可以驅馳籠絡天¶下之士而
用之茍無以大異乎衆人則為人役之不¶暇何暇用天
下之士哉諸葛孔明以布衣至於為相¶而人不以為速
以討賊為已任而不任將帥人不以¶為自用兵敗而功
<pb:KR4e0074_WYG_005-40b>
不成人不以為無勇斷一國之政¶賞罰予奪無所貸人
不以為專世皆謂孔明才智之¶可以服人而不知不自
肆其才智而取諸人此孔明¶之所以服人也三國人才
吴為衆魏次之而漢又次¶之然漢之孔明二國之司馬
懿周魯張陸之徒皆不<md:KR4e0074_SBCK_005-34b>¶能及當是之時天下一孔明耳
而無所與讓及其為¶相顧乃深有資於僚佐而懇懇求
忠益之言以孔明¶之賢豈待乎僚佐之益舉全蜀之士
豈復有出於孔¶明智慮之右者乎賢人君子之用心也
<pb:KR4e0074_WYG_005-41a>
逺而期望也¶大常自見其不足而不見其有餘常恐已
闕之不聞¶而不敢謂人言為不可惟不自恃其才智也
故能用¶舉世之才智茍露其才智與人角錙銖分寸以
求勝¶則有才智者皆吾敵也吾安得而用之孔明之為
相¶欿然虗已以求聞已之過秦漢以下為相者皆不及¶
也而陳夀之徒比之為蕭何豈不辱孔明哉事功之<md:KR4e0074_SBCK_005-35a>¶成
敗不可以論人也久矣禹稷與天地並而顔子陋¶巷之
窮人伊尹佐商有天下而伯夷餒死無以自存¶其身之
<pb:KR4e0074_WYG_005-41b>
所處殊其所為又殊其志之所向亦殊孟子¶獨謂顔子
可比禹稷伯夷與伊尹皆得聖人之一偏¶若孟子可謂
善觀人矣夫善觀人者不以所至為優¶劣蓋成敗利鈍
天也天之所命雖聖賢有所不能為¶聖賢之道寧有不
至哉其所不能者非道之過也以¶孔明之賢興漢而致
治其素所蓄積者不幸而功不¶成天也安得以成敗論
孔明哉推孔明之心伊尹周¶公之亞也而其所未至道
不逮也使孔明聞道則為<md:KR4e0074_SBCK_005-35b>¶聖賢矣惜乎其未有聞也於
<pb:KR4e0074_WYG_005-42a>
乎道不勝其才智兹其¶所以為孔明也歟然其過秦漢
之士則逺矣¶
　　龎統¶
三代之時人才皆本於學故有才者必明於道徳之¶要
知道者必通於為治之法自周室既衰上不知所¶以教
下不知所以學於是人各就其性之所近而攻¶之而學
術治才析而為二天下之士明於經術者未¶必能見諸
事功優於世務者未必能本於學術其弊¶至於秦漢之
<pb:KR4e0074_WYG_005-42b>
間世主以儒生為無用而司馬徽之論¶人才亦謂儒生
俗士不識世務識世務者在乎俊傑<md:KR4e0074_SBCK_005-36a>¶其謬豈不甚哉儒
者之道大之無不該細之無所遺¶近不以為易而不舉
逺不以為迂而不為固無有不¶達乎世務而可以為儒
者也其不達世務者謂之非¶儒可也安可謂儒生不足
用乎自徽所稱者觀之若¶諸葛孔明之言論事為其不
中乎道者鮮矣謂孔明¶非儒者不可也然徽以孔明龎
統並稱吾竊有疑焉¶論者惜統早死故功業不及孔明
<pb:KR4e0074_WYG_005-43a>
余謂使統不死終¶非孔明比也孔明之學庶乎王道而
統之言皆矯詐¶功利之習劉璋之迎昭烈或說昭烈就
取益州昭烈¶恐失信於天下統則請就其來迎而襲殺
之昭烈之<md:KR4e0074_SBCK_005-36b>¶不即從所以堅益州之民服從之志猶有王
者之用¶心也統獨切切焉欲奪璋之位其器量何淺哉
王者¶患乎徳不𢎞道不洽不患土狹民㣲也昭烈居荆
州¶之地能喻之以道俾民樂生而趨義吴蜀之民固將¶
棄其主而歸之矣茍為不然以四海之衆而見奪於¶亂
<pb:KR4e0074_WYG_005-43b>
臣所少者豈地與民哉統不能輔其主以仁義敷¶大信
於海内而導之為齊桓晉文所為之事其才智¶不足稱
矣安在其為俊傑哉或者以昭烈得益州故¶能抗吴魏
不知其不能興漢之業者自取益州始昭¶烈非有匹民
寸地之基特以區區之信義感激人心<md:KR4e0074_SBCK_005-37a>¶所至人皆樂從
之及乎虜璋而據其位由是魯肅得¶以讓誚闗羽孫權
得以分裂荆州而昭烈之聲威損¶矣此功名之心勝而
不知道術故也先王之智謀兵¶力非能逺過於後世其
<pb:KR4e0074_WYG_005-44a>
能以弱制强以小服大獨何¶耶以其養才立教無不可
用之學無不知道之人也¶夫行一法而使弱可强小可
大雖不求功利而功利¶豈不逺哉而世主顧忽之以為
儒生不可信之言(之言/¶疑衍)謂之善治殆猶未也¶
　　諸葛誕¶
諸葛氏兄弟三人仕於三國才氣雖不相類然孔明<md:KR4e0074_SBCK_005-37b>¶之
下瑾與誕亦人豪也誕當司馬昭僣竊之時拒賈¶充之
說起兵討之事雖無成身不失為忠義豈非凛¶然大丈
<pb:KR4e0074_WYG_005-44b>
夫乎世俗乃以是訾之謂蜀得龍吴得虎魏¶得狗為斯
言者必賈充之徒自以鬻國弑君取富貴¶為得計論人
成敗而不識逆順是非之辨者也豈非¶揚子雲所謂舍
其沐猴而謂人沐猴者邪¶
　　晉論二首¶
書不可盡信也而紀載之詞為尤甚同時而仕同堂¶而
語十人書之則其事各異蓋聞有詳略辭有工拙¶而意
之所向好惡不同以好惡之私持不審之論而<md:KR4e0074_SBCK_005-38a>¶其詞乂
<pb:KR4e0074_WYG_005-45a>
不足以發之能不失其真者鮮矣况於世之¶相逺或數
百年耳不聞其言目不覩其事身不預當¶時之得失意
揣心搆以補其所不足而増其所未備¶或有所畏而不
敢直書或有舊恩故怨而過為毁譽¶或務竒眩愽而信
傳聞之辭或欲駭人之視聽而駕¶為浮辨自左氏司馬
遷班固不能免乎此弊况世之¶庸史其能傳信而不誣
哉茍不因人君之賢否以考¶其政之治亂因行事之忠
詐以定其人之功罪而欲¶盡信史之言則奸邪或幸免
<pb:KR4e0074_WYG_005-45b>
而無所懲豪傑之士咸¶有遺恨矣司馬師之於魏莽操
之流亞也東闗之敗<md:KR4e0074_SBCK_005-38b>¶以司馬王儀引罪於已而殺之其
暴虐不仁狼虎而¶冠者耳史氏又謂朝廷欲貶諸將師
不許曰此我不¶聽傅公休之過也諸將何罪悉宥不問
而削其弟昭¶之爵師一人也兵敗一事也由前之言則
為小人由¶後之言則雖君子無以加之將孰據而信哉
使二者¶俱得其實何暴於王儀而仁於諸將乎其必不
然矣¶蓋盛徳無繼者善多閟而不彰奸雄有後者惡多
<pb:KR4e0074_WYG_005-46a>
隠¶而不著師兄弟連執魏政弟之子遂奪魏而有天下¶
子孫諱其先祖之惡而史氏亦畏而不敢直言故於¶師
之紀傳則過稱其美於儀之事則謹志之以㣲見<md:KR4e0074_SBCK_005-39a>¶頌師
之美不亦輕於信乎孟子於武成取二三冊武¶成以聖
人之事孟子猶不信而非之况庸史之所述¶奸雄之事
為奈何盡信之乎信其所宜信而斥其不¶可信者此篤
於信者也徒信而不知其非安在其能¶信乎孟子非不
信書也不為茍信乃所以善信也余¶非不信史也蓋學
<pb:KR4e0074_WYG_005-46b>
孟子而未能也(㣲見下/疑有缺)¶
有天下而無天下之慮是以天下與人也天下固非¶知
慮之所能守也然而先王終不敢忽人事而不修¶以為
盡吾所當為俾無復遺失然後可以奉承天之¶與我之
意天之子奪豈偶然哉其得也必有所自其<md:KR4e0074_SBCK_005-39b>¶失也必有
所致天非不欲人得其全且久也然數百¶年而僅一見
者人不能盡其道天雖欲與之而不可¶得也拔人於衆
庶而命之官孰不欲其久哉其或不¶免於危敗者有以
<pb:KR4e0074_WYG_005-47a>
致之非其君之不與也自書契以¶來享國最久者莫如
周本於積累之深逺固然矣求¶其經久保大之法上輔
乎天道下宜於人情山川草¶木之性鳥獸蟲魚之類莫
不曲盡而各有以處之堯¶舜之治不若是之詳也聖人
豈好為是煩悉乎不若¶此而至於亡者皆閼天之命君
子不謂命也漢之境¶土分裂數十載自司馬氏父子襲
蜀虜呉起而一之<md:KR4e0074_SBCK_005-40a>¶可謂盛矣其赫然南面而帝不惟識
者知其宫闕將¶傾子孫不保奸雄外國亦掩鼻而笑之
<pb:KR4e0074_WYG_005-47b>
而何法盛尤¶其去兵過蚤立子非賢之所致孰知其失
有大於此¶者乎誠使法立而制定餘教遺徳流溢於海
内雖刻¶木持以面南諸侯臣民猶將稽首屏息而尊事
之况¶君之嫡乎中國外國不使相淆彊弱富貧不使相
懸¶上下有分内外咸叙雖揖讓而治可也奚獨於兵之¶
恃晉之君則不然禮失於上而不知法弛於下而不¶舉
風俗弊壞而不能振教化缺失而不能修視其朝¶則大
臣分黨而相軋貪墨而無厭視其野則奸民雜<md:KR4e0074_SBCK_005-40b>¶處於近
<pb:KR4e0074_WYG_005-48a>
畿而不為之防庶人奢縱僣侈於下而不為¶之禁雖以
中才之主繼之不能免於亂矣况騃豎悍¶婦居乎位而
重之以倫頴之徒犬䑕之屬哉懿師以¶狡計詐力潛攘
黙竊歴數世而後得僅一傳而失其¶十九骨肉相殘卒
為强敵所轢籍有國以降未有子¶孫受禍若此之甚為
中國害若斯之酷者也豈非取¶之不以道守之無其具
故耶取天下而不以道者禍¶必及其子孫漢之吕氏唐
之武氏宋之金冦或戮及¶其妻子或後嗣幾無遺類雖
<pb:KR4e0074_WYG_005-48b>
人事之變亦天道之不¶可誣者然此三代者以其有守
之之具故危而復安<md:KR4e0074_SBCK_005-41a>¶衰而復盛而晉之既㣲累有簒弑
之禍以其治具之¶不完也取天下而不以道是以天下
禍其子孫也守¶天下而無其具是使子孫禍天下也¶
　　司馬孚¶
斯道之在天下猶日月之在天也滛風怪雨彌時而¶止
日月未嘗不行乎其間亂臣賊子恣横乎世而天¶理之
在人心者終不少變秦能滅六國之君而不能¶使六國
<pb:KR4e0074_WYG_005-49a>
之民不思其故主王莽能竊漢之位而不能¶使海内之
民一日忘漢之徳力可以服人身而不可¶以服人之心
智可以擾人紀而不可以滅天之道先<md:KR4e0074_SBCK_005-41b>¶王所以欲明斯
道於天下者豈誠欲務迂逺難行之¶事以為觀美乎其
意以為茍徒用法以禁之使不敢¶為邪不若使之各知
斯道自不能為亂之為愈也周¶自昭穆以下皆可以亡
國强侯鉅伯環擁而迭興皆¶可以兼并然而却視竦顧
莫敢發口萌犯上之言者¶非其勢力之不及特以斯道
<pb:KR4e0074_WYG_005-49b>
猶有存者畏受悖道之¶名而不忍也秦之土地兵力豈
皆過於諸國哉卒至¶於刼其主而不顧者強暴之俗教
化不明君臣上下¶不知道也一家之敗必始於不學之
人一國之亂必¶興於不教之地天下之禍常發於無道
之國先王必<md:KR4e0074_SBCK_005-42a>¶以教化為先務而不敢忽者豈茍然哉曹
氏以詐力¶得國而不知所教當是之時斯道不明甚矣
故丕叡¶父子坐席未暖而司馬懿已瞷其旁而欲攘取
之臨¶終涕泣托以幼孤少不合意則引其手而易其位
<pb:KR4e0074_WYG_005-50a>
如¶易偶人然公卿大臣迎合將順莫以為非積習既久¶
至於弑君簒位以為常耳而不復怪蓋舉中國而從¶之
矣而其宗室之中若司馬孚者獨懇欵悲痛不忍¶與其
謀子姓為天子而身為王公可謂尊顯矣獨慚¶愧若不
忍居者身死於晉猶願為魏之貞士夫魏之¶亡已久奸
佞小人若賈充之徒咸以為堯舜之禪無<md:KR4e0074_SBCK_005-42b>¶以過而孚獨
拳拳懷其舊君豈有所求而然哉吾以¶是而知雖大亂
之世斯道未嘗亡國可以滅而斯道¶不可滅也求之二
<pb:KR4e0074_WYG_005-50b>
千載間生於逆亂之族而不為所¶變者三人司馬氏之
孚武氏之攸緒朱温之兄全昱¶皆能知簒逆之非唯攸
緒辭位避去不受寵禄為最¶賢孚固非全昱可及然卒
至受王爵而不辭其歸與¶全昱無異全昱故羣盜惑於
利而失其本心無足異¶者惜孚知忠而不知遷義之方
也使孚為魏而死謂¶之魏貞士可也魏亡而不仕乎晉
謂之貞士亦宜也¶既分土而居之是與師昭無别矣猶
欲自托為魏臣<md:KR4e0074_SBCK_005-43a>¶其不智豈不甚哉雖然孚當廢弑之際
<pb:KR4e0074_WYG_005-51a>
不失臣禮使¶曹氏之臣皆能如孚師昭雖暴終不敢奪
魏而自立¶也然則孚焉可少而斯道烏可忽哉¶
　　殷浩¶
自先王養士之制亡而天下無全才士之生於世者¶其
學術各隨世之所尚而變觀乎世之所尚而士可¶知也
西漢尚經術故士多通經而達理東漢尚風節¶故士多
能自重而不役志於利禄唐尚諌諍故抗直¶之士衆惟
晉祖𤣥虛而尚清談故士之生於是時者¶能以恬淡寡
<pb:KR4e0074_WYG_005-51b>
欲治身而以簡樸不煩鎮俗釋然有等<md:KR4e0074_SBCK_005-43b>¶貴賤齊死生之
意王導以此興江左謝安以此勝符¶秦庾氷王彪之之
流皆以此見重於世士之用學術¶猶工人之用器器之
用雖不同然利者愈於鈍有者¶愈於無挾其所聞知以
應當世之事其不合者鮮矣¶方未用時計畫規度天下
之得失利害素已定於心¶及居乎位則舉而施之如出
物於懷入手於袖取金¶帛於藏而陳之中庭快乎其無
難沛乎其不窮矣宜¶其無不當也若諸葛孔明范仲淹
<pb:KR4e0074_WYG_005-52a>
身在布衣而已有¶宰輔之志人亦以其志望之及其得
志果不失人之¶所望是豈待言語而見哉以言語自表
異者類多夸<md:KR4e0074_SBCK_005-44a>¶誕之士若殷浩者夸誕之尤也人莫貴於
自知自知¶而後可以知人晉疑桓温勢盛而藉浩抗之
浩自計¶才智可以敵温否乎温握兵擅命久矣使才智
與温¶等猶不易况浩不及而居之不辭求免於禍難矣
彼¶温者志趣雖有不純而其才足以有為且當是時晉
室之衰甚¶矣使浩為相能與驩然相下說以安國家利
<pb:KR4e0074_WYG_005-52b>
社稷不¶當以相軋而以信義喻之温必感奮而恢復其
外浩修¶為相之職而輔其内不越數年中原必可復也
浩不¶此之究而輕動自用為不能為之事而圖不可圖
之¶功踈姚襄而致其敗信敵國之間而自將以襲人其<md:KR4e0074_SBCK_005-44b>¶智術之踈殆與豎子無異固識者之所竊笑而俟其敗
者¶卒取廢辱豈温之罪哉温謂用為令僕其宜欲以浩¶
為相浩不惟不可將相亦非其所能為也蓋浩率易¶而
不知國體觀其欲殺蔡謨固知其人之誕妄而不¶可有
<pb:KR4e0074_WYG_005-53a>
為矣其視導安之持重嚴簡相逺不亦甚哉非¶名不足
以取士而以名取士者又多失於虛名之人¶唐四䕫李
元平及浩者皆名過其實者也自古不覈¶名實而取名
實不副之人其不敗者幸也¶
　　郭巨¶
郭巨埋子世傳其孝嗟乎伯竒順令申生之恭君子<md:KR4e0074_SBCK_005-45a>¶弗
謂孝也大杖不走曽子不得辭其責從父之令然¶且不
可夫孝所以事親也茍不以禮雖日用三牲之¶養猶為
<pb:KR4e0074_WYG_005-53b>
不孝况俾其親以口體之養殺無辜之幼子¶乎且古之
聖人行一不義殺一不辜而得天下不忍¶為之故禹思
天下有溺者猶已溺之稷思天下有饑¶者猶已饑之放
麑不忍君子羨之況子孫乎巨陷親¶於不義罪莫大焉
而謂之孝則天理幾於泯矣其孝¶可以訓乎不可以訓
其聖人之法乎或曰茍為不孝¶天曷以賜之金吁設使
不幸而不獲金死者不復生¶則殺子之惡不可逃以犯
無後之大罪又焉得為孝<md:KR4e0074_SBCK_005-45b>¶乎俾其親無惻隠之心則已
<pb:KR4e0074_WYG_005-54a>
有則奚以安其生養志¶者固若是歟徼幸於偶耳好事
者遂美其非義之行¶亂名教而不察甚矣人之好異哉
豈其然乎或者天¶哀其子而相之歟不然則無辜之赤
子不復生矣¶
　　王彪之¶
人恒病乎才畧不足應天下之變才畧足以應變而¶或
不適乎事理之宜則其病反有甚焉者是以君子¶不特
貴乎才畧之優而尤貴乎用之得其當譬之干¶將莫邪
<pb:KR4e0074_WYG_005-54b>
用以誅擊盜賊則為義用以為盜賊之事則¶為亂用之
同而所用異善惡判焉如水火故君子有<md:KR4e0074_SBCK_005-46a>¶時而智有時
而愚皆以適夫義而已焉可茍乎桓温¶之於晉猶漢之
曹操魏之司馬懿也少緩不死則簒¶晉必矣入朝而廢
海西公是簒弑之漸也於斯之時¶立朝之士才足以任
天下之重力抗大義而拒之使¶犬䑕之徒無所肆其噬
囓之姦則善矣不然則奉身¶以死之亦可以明事君之
節乂不能然則&KR1325;狂稱疾¶勿預其事焉或可也而王彪
<pb:KR4e0074_WYG_005-55a>
之於禮儀未定大姦動¶色不知所為之頃乃為之草具
儀制朝服當階神采¶毅然定太后令而廢其北面正嫡
之主此何為也哉¶衆情疑懼方若鋒刃之迫膚而能處
之從容正色厲<md:KR4e0074_SBCK_005-46b>¶聲決以大事非勇者不能也然使彪之
能以是折温¶於朝奮笏擊之豈非剛正不屈之大臣哉
助强臣以¶廢其主作其聲勢以成姦謀其罪不在郗超
之下而¶後世猶謂彪之為才能之臣才固才矣惜其不
善用¶也宋侍中謝朏當蕭道成自立使之解宋主璽綬
<pb:KR4e0074_WYG_005-55b>
陽¶為不知引枕而臥朏才智非彪之比然於廢興之際¶
能全乎義孔子所謂其愚不可及者殆朏類耶¶
　　梁武帝¶
疫癘之生必自内不足者始疫癘不能擇人也内有¶不
足則虛虛則自疑自疑其疾疾有不至者乎異端<md:KR4e0074_SBCK_005-47a>¶邪說
者道之疫癘也其入人者外(疑作/内)虛無主而多¶疑者必
先奸之飫於粱肉者不求藜藿身無罪戾者¶不問赦宥
豈忽於味而薄於惠哉足且無疑也梁武¶帝以帝者之
<pb:KR4e0074_WYG_005-56a>
貴區宇之富驍雄英果之才力足以奪¶取人之國家勢
足以制萬姓脩短之命及其志得功¶成顧屈辱於佛乘
素車食瓦器服庶人之衣冠而願¶為其奴其志獨奚求
乎蓋生於疑且悔也恒人少壯¶時挾勇徃之氣為逆理
異常之事以為當然而不怪¶至於既老而所為畢成所
志盡獲其氣亦且衰矣於¶是追計平生之所為可愧可
恨者雜然心目之中思<md:KR4e0074_SBCK_005-47b>¶可以自贖之術而一洒之當此
之時有告以佛氏之¶說者必將善而從之矣武帝以詐
<pb:KR4e0074_WYG_005-56b>
力攘人之國而弑¶其君滅其子姓其用兵略地攻戰捍
禦無辜而死者¶以千萬計春秋既高静思而熟念之孰
非可悔者乎¶悔甚而疑疑而思釋之之道觀佛氏之說
有觸於心¶以為惟此可以贖吾之罪凡佛氏所禁者皆
不敢為¶佛氏所云利益於身者皆不吝而為之卒至舍
其身¶而不顧而不知其終無補於危亡也佛氏之大指
歸¶於誕妄武帝之所務又佛氏之所賤棄者豈恒理也¶
哉王者之法有贖刑惟殺人不可贖使殺人而可贖<md:KR4e0074_SBCK_005-48a>¶則
<pb:KR4e0074_WYG_005-57a>
殺人者愈多矣天之常道善惡各以類應為惡而¶知悔
少貸其罪則可矣今其言謂雖窮㓙極暴之人¶能幡然
自悔則可以成佛是教人視為惡為無罪而¶啓僥倖之
門也其妄不亦甚乎且有為而為善者為¶利無為而為
善者為義以義存心者為君子以利存¶心者為小人利
於免罪而為善其心已陷於小人而¶梁武欲以此自釋
固已蔽於擇術矣欲免於禍得乎¶使梁武稍明王道知
前之所為不足以順天服人則¶勉為仁義正家而正天
<pb:KR4e0074_WYG_005-57b>
下子弟輯睦小民親附則可¶為善國矣棄所當為而惟
異端之從蔑倫悖教無事<md:KR4e0074_SBCK_005-48b>¶之時子弟已叛於下身幽於
盜賊擁兵者環顧而不¶救憤怒而相屠不至身死國亡
而不已向之所為適¶以為害夫豈有利哉古之聖人不
忍殺一不辜行一¶非義而取天下所以正其始也不敢
舍仁義禮樂而¶左道小數必屛絶之所以善其終也始
以詐力終以¶異端此梁武之所以亡也¶
　　魏孝文
<pb:KR4e0074_WYG_005-58a>
昔者舜命臯陶曰明於五刑以弼五教周人亦曰伯¶夷
降典折民於刑豈非禮者刑之本而刑者禮之寓¶乎故
禮之與刑異用而同歸出乎禮則入乎刑法之<md:KR4e0074_SBCK_005-49a>¶所不能
加者禮之所取也春秋聖人用刑之書也而¶一本乎禮
酌乎禮之中叅乎其事之輕重斷以聖人¶書法之繁簡
則春秋之㫖可識而天下難處之變可¶處矣文姜桓公
之夫人而與弑其夫其罪為重故於¶其去魯也削其姓
氏曰夫人孫於齊哀姜閔公之母¶而與聞乎故其罪為
<pb:KR4e0074_WYG_005-58b>
輕故於其去也不削其姓氏而¶曰夫人姜氏孫於邾然
其事雖殊而子無讐母之義¶則等也是以於其葬也皆
謹書之而無貶辭焉其稱¶孫於前以正天下之大義書
葬於後所以全母子之¶至情皆本乎綱常揆乎人心合
乎伯夷之典臯陶之<md:KR4e0074_SBCK_005-49b>¶刑而無悖者也元魏馮太后酖其
子獻文帝𢎞而獻¶文之子孝文帝宏為馮氏行期年之
喪動循禮制君¶子取焉先儒有為異說者以為非所當
服其說謂孝¶文於馮太后有不共戴天之讐烏得而為
<pb:KR4e0074_WYG_005-59a>
之服吾意¶不然天下固無無父之國而豈有無母之人
哉獻文¶於孝文則父也於太后則子也母雖不慈子不
可以¶不盡子道使太后有殺子之心而不果殺為其子
者¶尚不宜以欲殺已故而弗為服況孝文乃其孫而可¶
以父故而讐祖母乎知其親而不能推其所當尊禽¶獸
異類之道也因吾之親以推吾親之所親因吾之<md:KR4e0074_SBCK_005-50a>¶尊以
推吾親之所尊此聖賢之教所以異於禽獸異¶類而為
萬世通行之典也母殺其子而孫得讐是知¶有父而不
<pb:KR4e0074_WYG_005-59b>
知父之有親也豈人情與天理乎假而不¶幸遇若文姜
之母預殺吾父為子者欲讐之則子之¶弑母與婦之殺
夫其罪固無以異弑母而復讐欲為¶孝而益重其不孝
猶且不可故聖人於文姜之卒書¶葬以明母子之恩況
馮太后直哀姜比耳母生之身¶而母殺之死者且不敢
怨而孫乃欲追讐其祖母而¶絶不服喪果何義者乎論
者徒知父之讐不共戴天¶而不推孝子之於親縱受其
虐不敢疾怨固非常人<md:KR4e0074_SBCK_005-50b>¶之比茍惟伸子之情而不明父
<pb:KR4e0074_WYG_005-60a>
之於母猶吾之於父¶是惟知有父而以祖為路人商鞅
韓非之法猶不至¶此顧欲妄援春秋以斷之春秋之義
曽若是戾乎故¶馮太后之殺子固獲罪於春秋而非子
孫之所得讐¶也孝文之盡心乎喪禮其於禮也合矣其
於人子之¶情厚矣孔子曰人之過也各於其黨觀過斯
知仁矣¶聖人於人之過求人之仁而論者乃於人之美
而求¶其過其亦異乎聖人之教而甚於責人也哉或曰
子¶無讐母之義固然矣唐之武后論者惜五王不告於
<pb:KR4e0074_WYG_005-60b>
廟而誅之何也曰馮太后之惡惟在乎殺子故孫不<md:KR4e0074_SBCK_005-51a>¶得
而讐之武氏滅唐之宗廟社稷殲唐之子孫易唐¶之國
號是唐之簒賊也子雖不忍讐之唐之祖宗其¶舍之乎
五王為唐討賊中宗勿與知焉其可也是亦¶春秋之意
也故春秋之法罪輕而不悖乎禮者不以¶公義廢私恩
惡大而為天下所不容者不以私恩廢¶公義能權事物
之輕重然後可以用春秋不然其不¶受誅於春秋者鮮
矣
<pb:KR4e0074_WYG_005-61a>
　　崔浩¶
子路問成人孔子答以臧武仲公綽卞莊子三人者¶之
所長而必謂文之禮樂而後可其意猶若不足於<md:KR4e0074_SBCK_005-51b>¶此者
殆誦而思之以為何成人之難如此耶既而得¶其說然
後知聖人之言窮萬世而不可加損也徒智¶而不能無
欲則將舞其智以為姦徒勇而不能無欲¶則將恃其勇
以為亂無欲而不能燭之以智行之以¶勇則將局為狷
固陷於愚僻而終不能有成兼斯三¶者而又有禮以節
<pb:KR4e0074_WYG_005-61b>
之樂以和之庶乎合於君子之道¶矣不然三者特一行
耳操一行者天下豈少哉秦漢¶以下諸葛孔明視成人
為近之張子房備是三者而¶禮樂不足謀海内之事無
遺䇿可謂智矣而未能不¶離乎詭棄三萬户而不受辭
權利而不居可謂無欲<md:KR4e0074_SBCK_005-52a>¶矣而未能不近乎矯報讐秦項
之間不遺知力可謂¶有勇矣而未能皆合乎義然比之
當世之士則無過¶子房者矣固一世之傑也若聖賢之
大成則豈如斯¶而止哉拓拔氏之崔浩嘗自謂其才可
<pb:KR4e0074_WYG_005-62a>
儗子房而稽¶古過之浩信多智矣(闕/)不肯屈為之臣及
遇髙祖則¶曰沛公殆天授遂從而輔之不去子房非茍
云爾也¶君子莫先乎擇主有濟世之術而不知擇可輔
之主¶則為棄其術遇可輔之主而無濟世之術則為速
其¶禍髙祖寛厚長者子房知能用吾術可以有功能不¶
受其位可以免禍也故天下既定則欲引而去之使<md:KR4e0074_SBCK_005-52b>¶君
臣之間坦然無疑昔之料敵制變出人意表者今¶皆歛
戢韜秘不使毫髮發見於外說客謀士之態一¶旦化為
<pb:KR4e0074_WYG_005-62b>
醇儒静士而人不之覺髙祖雖欲疑之豈可¶得哉此子
房之智也浩之主氐羌之雄猜暴之人耳¶而浩之術又
皆出乎推歩占驗譎怪恍惚之說參之¶以揣摩縱横之
辨智術蓋於其國權勢行乎羣臣之¶上使人主忌其智
同列畏其威固有致禍之道矣況¶重之以專挾之以私
觸其所甚諱者暴之於外而身¶不知退卒取族滅豈足
異也哉子房既智而守之以¶無欲故全浩以智濟其欲
則歸於不智而已人之有<md:KR4e0074_SBCK_005-53a>¶智猶地之有水然用之順其
<pb:KR4e0074_WYG_005-63a>
道物資之以生地利資¶之以成茍無以制之則浪溢泛
濫適足以為地之害¶君子之為學必也本乎仁繇乎義
立乎其大者而用¶其智智發乎仁義天下之大智也不
仁而欲用其智¶幾何不為崔浩哉¶
　　蕭懿¶
大臣之義守死非難也死而利國家安社稷為難使¶惟
知守死之為得而不顧社稷國家之存亡烏在其¶為大
臣也哉齊東昏之惡浮於昌邑王逺甚率其所¶為亡齊
<pb:KR4e0074_WYG_005-63b>
決矣蕭懿之入為尚書令也誠有忠藎之心<md:KR4e0074_SBCK_005-53b>¶告於宗廟
擇其昆弟之賢者如寳寅輩而立之而廢¶東昏以侯還
第則齊祀可延奸雄執兵柄者雖有跋¶扈不臣之心亦
無自而作矣懿則不然知其主之昏¶狂而不能為之計
歛手就戮而卒無益於天下惟憂¶其弟之為國患而竟
亦莫之能禦也雖曰守死不二¶而豈足為忠乎雖然晉
宋齊梁之間強臣陵上不少¶顧忌視廢辱其君如易奴
𨽻懿勢可以為亂而不忍為¶也其才固短於應變而其
<pb:KR4e0074_WYG_005-64a>
執志不回豈非亦可尚哉¶
　　甄琛¶
人君之職為天養民者也然一人至寡也天下至衆<md:KR4e0074_SBCK_005-54a>¶也
人君果何以養之哉惟用天之所産以養天民而¶已五
材百物不能自察其可用而用之故人君者導¶之以取
之之方資之以用之之要使生乎天地之間¶者不至於
無用用天下之物者不至於無節此君人¶者之職也後
世人主不知其職在乎養民而剥民以¶自養凡物之適
<pb:KR4e0074_WYG_005-64b>
於用者盡籠而取之而與民為市於¶是茶鹽之類皆屬
於官而責其税於民民弗惟不䝉¶其利而横被其害者
多矣此豈天地生物之意邪元¶魏甄琛請罷鹽池之税
其言曰一家之長必惠養子¶孫天下之君必惠養兆民
未有為人父母而吝其醯<md:KR4e0074_SBCK_005-54b>¶鹽富有羣生而𣙜其一物者
也善哉乎斯言天下名¶言也而當時羣臣有沮其議者
以為其禁既罷利歸¶富室而小民不獲預語其障禁倍
於官司夫利為豪¶强者之所擅特不能制之以法使然
<pb:KR4e0074_WYG_005-65a>
耳誠能為之制¶俾逺近之民以口多寡受鹽立官一員
聽其爭鬬之¶訟而不取其利豈非王政之善也哉上有
好利之君¶言利之臣繇是甄琛之言世俗訾笑以為迂
而不適¶於用不知世俗之所謂迂者皆先王之所取也¶
　　沈約¶
為非常逆理之事者其身雖周旋俯仰於衆人之中<md:KR4e0074_SBCK_005-55a>¶而
其心常懐慚䝉愧於獨居深念之頃方其年壯氣¶盛猶
可以自勝及乎年邁而衰氣餒而病所為之事¶與所負
<pb:KR4e0074_WYG_005-65b>
之人或見於影響或形於夢寐凛乎在前皆¶其讐敵此
理之自然而豈自外至哉齊侯之彭生呂¶后之如意司
馬子元之賈陵道王凌沈約之齊和帝¶皆是物也而是
物者非果能為禍祟也穿窬之盜多¶夢牢獄巫覡之流
多覩妖怪彼其心之所慮習之所¶積有以致之耳齊和
帝之天下為梁武帝所奪使其¶靈則梁武當見之矣何
為而但斷沈約之舌哉國家¶之勢已歸於梁假若沈約
不言其能止乎不禍梁武<md:KR4e0074_SBCK_005-55b>¶而禍約非齊和帝能禍約也
<pb:KR4e0074_WYG_005-66a>
利其國之亡而賣之以¶圗富貴其心惴惴然未嘗不内
愧於天天固有斷其¶舌之理矣君子之學仰不愧天俯
不怍人天與鬼神¶且不能違之而何夢寐之見乎故心
無愧怍視死猶¶生也將死而覩鬼神異行者多行可愧
者也¶
　　袁粲¶
管仲王者之罪人也孔子蓋恥稱之然至於論其功¶則
深許之為仁管仲之非仁孔子寧有不知者乎終¶不沒
<pb:KR4e0074_WYG_005-66b>
其善而與之者其意以為律之以王道則天下¶無全人
有功於王而不免於誅則人不復知尊周為<md:KR4e0074_SBCK_005-56a>¶美而亂臣
陵上者愈肆矣故取其事而不究其心稱¶其可稱者而
其罪自不能掩聖人之行法如雷霆霜¶露雖以殺伐為
威而生物之意未嘗不寓乎其間大¶義與大仁兼用而
不相悖人焉有不勸者乎後世之¶好為言論者持法太
刻而責人太備或以已之不及¶而意人之皆然極排曲
詆使義夫智士不獲自全乎¶世此大患也沈約齊之鬻
<pb:KR4e0074_WYG_005-67a>
國小人袁粲宋之忠義大¶臣也粲拒蕭道成而不納結
諸將而謀誅之勁氣峻¶節可比漢王陵王允凛然有古
豪傑風視禇淵輩直¶狐䑕耳其計之失在乎知人不審
而以謀語淵乃淵<md:KR4e0074_SBCK_005-56b>¶負粲而敗非粲負社稷也使天未遽
亡宋斬道成而¶夷其黨於粲何有哉其不能成功者特
以威權去已¶道成之勢已盛而然非粲過也約不明其
本心而文¶致細故以罪粲謂粲不肯當事門無雜賔物
情不接¶故及於敗此何足罪粲乎論人之事當考其時
<pb:KR4e0074_WYG_005-67b>
君之¶所好惡攝裳露脛於朝廷之上則為慢渉水之攝
裳¶雖及股不可謂之不恭何者非其本心也宋明帝以¶
苛暴御下不欲政出羣臣内外之臣有威望者必剪¶除
之粲不敢招權以抗其君故遺釋勢利使其君不¶疑競
進趨附之徒却去而不與接事君之義宜是也<md:KR4e0074_SBCK_005-57a>¶夫豈有
過哉約攘利鄙夫不達君子之道觀其罪粲¶之言其心
可知矣區區富貴曽何足言而求之者棄¶名節損禮義
不顧軀命而惟恐失之如約之所得不¶足以當一笑甚
<pb:KR4e0074_WYG_005-68a>
至於鬻國弑君以固其寵而卒不免¶悵悵而亡奚若守
道以死之為愈乎後之患失而貪¶得者視粲與約亦可
以知所處矣¶
　　周齊之事¶
姦雄之主國其慮患極於精㣲防禍極其周宻除其¶所
忌惟力是視不使有萌蘗之存其為計莫不自以¶為工
矣而不知禍患之生常出於其慮之所不及力<md:KR4e0074_SBCK_005-57b>¶之所不
能報應之速不失分寸而其圗人者適以自¶圗滅人者
<pb:KR4e0074_WYG_005-68b>
適以自滅也觀於周齊之事何其著明哉¶初髙洋既簒
魏氏而奪其國忌元氏宗族彊盛恐其¶久得民心而復
興也悉聚而殺之其心以為無足慮¶者矣後十九年而
髙緯為宇文氏所虜髙氏之族皆¶死於宇文氏卒與元
氏無異宇文氏之計行亦自謂¶莫之能侮矣後五年而
后父楊堅拱手奪其位宇文¶之族幼子單孫無一存者
其受禍之酷亦如髙氏焉¶髙齊之滅元氏當陳武帝永
定己夘宇文氏滅在宣¶帝大建辛丑始終僅三十三年
<pb:KR4e0074_WYG_005-69a>
而三姓相滅俱盡而<md:KR4e0074_SBCK_005-58a>¶無遺當其盛時氣燄熾然逞其威
虐於勢窮力屈之¶人自意雖天不能違之而瞬息俯仰
之間灰銷澌盡¶同歸於殄滅然後知天道不可誣也區
區智力曽何¶足恃乎三代聖人不肯殺一不辜而取天
下者非惟¶道之當然不忍以一身之貴富易子孫無窮
之禍也¶故無功而得天下禍其身者也殺人以逞而欲
保其¶國家禍其子孫者也¶
　　隋文帝
<pb:KR4e0074_WYG_005-69b>
隋文帝以詐力取尊位其子侈縱以致敗亡君子陋¶之
至與秦並稱然當時户口蕃殖國用富溢外國雖<md:KR4e0074_SBCK_005-58b>¶强大
不敢少與之抗若漢唐之盛矣夫果何以得此¶也昏惑
之主欲富國者必厚歛民以適其欲而文帝¶躬履節儉
謂有司曰寧餘於民無藏府庫斯言也豈¶惟中主有所
不及雖前代賢君或愧焉此非富國之¶本乎罷鹽酒之
禁減庸調之額死罪三奏而後行刑¶褒賞治民有政蹟
之吏此非户口滋殖之本乎吐谷¶渾之子嵬王訶謀執
<pb:KR4e0074_WYG_005-70a>
其父而降則詔之曰溥天之下¶皆朕臣妾各為善事即
稱朕心嵬王即欲歸朕朕惟¶教以為臣子之法不可逺
遣兵馬助為惡事卓哉言¶乎不以小利廢大義眞可以
服外國之心矣其為人<md:KR4e0074_SBCK_005-59a>¶雖猜忌苛忍而能撫有華夏赫
然續數百年之正統¶亦有以也哉後世人主語及秦隋
則羞與為比求其¶所為不及秦隋者多矣此類是也茍
不强為善而徒¶羞比於秦隋使秦隋之主有知其不羞
與之比者幾¶希
<pb:KR4e0074_WYG_005-70b>
　　蘇威¶
可以生可以死可以貴可以賤者君子也惡死而慕¶生
貪富貴而戚貧賤者小人也以死為可惡寧知死¶有善
於生者乎以貴為可樂寧知賤有安於貴者乎¶君子之
於世視生死貴賤如手之俯仰不以動其意<md:KR4e0074_SBCK_005-59b>¶而一以義
裁之義宜死也雖假之以百齡之夀不茍¶生也義宜賤
也雖誘之以三公之爵不茍貴也其好¶惡豈悖於人情
哉衆人狥於利故好惡失其中君子¶於義也明故審於
<pb:KR4e0074_WYG_005-71a>
輕重也當天下之亂常以世無知¶義之士而小人衆也
危邦敗國有知義者立乎羣邪¶之間使小人之爵禄不
足以誘威刑不足以脅則尚¶可以興也不然雖全盛之
天下其誰與守隋之亡也¶非甲兵少而才用竭朝廷無
知義之士而莫為之死¶也輔相舊臣惟一蘇威拜伏蹈
舞勸進頌美於羣盜¶而不以為愧威在文帝時富貴已
極寵遇已厚國危<md:KR4e0074_SBCK_005-60a>¶主辱力不能救則朝服立朝數羣盜
之罪而以身死¶之使覬覦僥倖之徒知君臣之分不可
<pb:KR4e0074_WYG_005-71b>
犯豈非大丈¶夫哉惜死而不忍決屈身於羣盜其辱甚
於死而威¶不悟然人不至於死不止也與其恥辱而生
孰若速¶死之為善乎威事功殆亦有可取使死得其所
固隋¶之名臣也一陷於非義身名俱喪天下至今羞稱
之¶則其生也適所以累豈不悲夫雖然威固不善處其¶
身矣而隋之處其羣臣者亦有以致之古之君必以¶禮
貌待其臣者豈偽為爾哉養其氣而厲其節平居¶則有
犯顔忠諌之益不幸而臨禍患則可殺而不可<md:KR4e0074_SBCK_005-60b>¶辱寧舍
<pb:KR4e0074_WYG_005-72a>
其生而不敢負國隋氏父子之遇羣臣詐籠¶而威役之
雖將相之貴少有疑隙則箠殺於殿庭之¶間凡仕於其
時者皆挫辱之餘無恥之人氣不足以¶有為節不能以
自守其屈身於盜賊固勢使之然豈¶足深怪哉不以君
子待之而能以君子自為者惟君¶子為然素以小人待
之而欲望其為君子之事此中¶人所難也於蘇威何惑
哉¶
　　唐
<pb:KR4e0074_WYG_005-72b>
有志於非常之功者必有非常之禍常者聖人之所¶務
非常者君子之所惡而非常之功尤天道之所不<md:KR4e0074_SBCK_005-61a>¶與也
人未嘗不欲有功也而不可有喜功之心以有¶功為喜
必以無功為恥茍自恥其無功乃急於成功¶不顧難易
而為之天下必有受其害者矣先王之治¶天下為其所
當為而不强其所難為使天下民物各¶循其性終身行
之猶有不及何暇他務哉後世之君¶多好徼功於外國
故其衰也常受外國之禍而唐為¶尤甚皆太宗啟之也
<pb:KR4e0074_WYG_005-73a>
古之人君非不欲廣地衆民非¶不能攘逺伐亂而未嘗
以逞於外國者知外國之不¶可以仁義懷不足以兵力
取而恐為中國之患也甘¶心於異類者必有禍馮婦之
子孫多死於虎學王良<md:KR4e0074_SBCK_005-61b>¶之術者多死於踶囓非惟力不
武而習不精殆天道¶也太宗既平羣雄而盡有海内其
心思立希世間見¶之功以夸示後嗣命將出師獵遐荒
之窟而獼之縲¶其酋長致之闕下襲以冠帶而俾之宿
衛當其盛時¶自謂胡粤一家三王五帝之所未有至於
<pb:KR4e0074_WYG_005-73b>
𤣥宗盡用¶胡人為邉將任以疆場之事禄山思明遂因
之以起¶而唐幾於亡其後二百年間回鶻突厥吐蕃之
冦不¶絶於邉郡盜賊之興卒自伐南詔始而五代四主
皆¶出於雜胡徳光桀黠遂子臨中國之主而號令宇内¶
洎晉以降受外國之禍亦未有若唐者也較其成功<md:KR4e0074_SBCK_005-62a>¶僅
快適於一時而流患儲害歴二十餘世而不止太¶宗之
支庶始翦於武氏再覆於禄山黃巢殱之崔𦙍¶朱温芟
之太宗於民有徳不宜若是酷也寧知非喜¶功之報耶
<pb:KR4e0074_WYG_005-74a>
西漢之主惟武帝喜功最甚武帝諸子鮮¶不以惡終蓋
兵之㓙也久矣創業而以兵取者必有¶天禍喜功好刑
者必難乎其後不得已而用兵若湯¶武之為心在拯民
而不在圗利庶乎可免哉不然是¶以一時之功易無窮
之禍也¶
　　唐髙祖¶
人之恒情多耽於所樂而不忍舍自十金之家以上<md:KR4e0074_SBCK_005-62b>¶推
而至於天子盡地之所産以為富極人之所尊以¶為貴
<pb:KR4e0074_WYG_005-74b>
其為可樂亦大矣自非明智聰達用心於事物¶之表者
雖十金之㣲猶不肯釋以畀人而況其至大¶者劉項以
此戰爭曹馬以此而凌人之孤寡世之亂¶臣賊子以此
陷滔天之誅而不辭皆知其為可樂而¶然茍知其為不
足貴則持以與人可也而況父子之¶親乎古之人主眷
眷於有位或除其所可愛或吝於¶所當與既老而諱言
死將終而不立嫡者衆矣識卑¶而量狹不知盈虛消息
之道為宜然是以卒至於禍¶敗而莫之救也唐髙祖固
<pb:KR4e0074_WYG_005-75a>
中智君也而能於天下始<md:KR4e0074_SBCK_005-63a>¶定之時授太宗以位而無顧
戀之態豈其明達有以¶與聞乎道耶是蓋不獲已耳太
宗以藩王一旦殺太¶子於宫内使其心膂武力之臣操
兵至於君父之側¶而髙祖不知其事亦危甚矣髙祖之
心蓋深為之懼¶潛為之怒而知其柄已下移莫可如何
也於是亟以¶太上皇自號而避其廹人之勢而太宗亦
安然處之¶以為當爾而不怪吁此其時為何時其事為
何事耶¶傳位之後又閲十年而崩髙祖不能忘情於天
<pb:KR4e0074_WYG_005-75b>
下也¶審矣太宗貞觀之治為甚美太宗之早得位天下
之¶幸也其所以早為政於天下者太宗之不幸也後之<md:KR4e0074_SBCK_005-63b>¶君子書其事於其前曰秦王世民殺太子建成立世¶民
為太子於其後曰太子即位而髙祖不與焉然則¶其傳
禪之實不亦著明乎¶
　　唐文宗¶
人君不患無才而患徳不足輔其才不患乎無徳而¶患
乎不能用其徳有徳矣無才以用之則近於愚有¶才矣
<pb:KR4e0074_WYG_005-76a>
不本於徳則流於譎兼而備之者惟聖賢為然¶自三代
以下漢之武帝中宗唐之太宗宣宗皆優於¶才而病於
徳者也元帝之仁柔文宗之恭儉徳有可¶稱而才不逮
者也二者均失也然揆鄉閭之行則才<md:KR4e0074_SBCK_005-64a>¶不如徳論天下
之功則徳僅可以自守而才尤可以¶有為與其愿慤而
制於人不若剛果英毅者之易輔¶也文宗之操行唐諸
宗皆不能過然而無益於危亂¶内困於刑臣外削於藩
鎮者何耶有圗治之心而無¶為治之畧有獨善之徳而
<pb:KR4e0074_WYG_005-76b>
無濟世之才也治天下與¶為家異謹言篤學持小亷守
小信無怨惡於人匹夫¶之事得矣為君則不然明以别
賢否而處之各當其¶位仁以立政教而使宜乎民心勇
以及事之幾而致¶其決智以通物之情而盡其變剛而
不猛柔而不縱¶簡而不怠自疆而不勞而後天下可為
也斥李徳裕<md:KR4e0074_SBCK_005-64b>¶而用宗閔訓注不可以為明不能革厲民
之政不可¶以為仁可㑹之幾陳於前而不知應之之術
不可以¶為勇蔽於近習姦佞之徒賞罰不適乎功罪不
<pb:KR4e0074_WYG_005-77a>
可以¶言智惟恭儉之節粗若可取亦特匹夫之行耳雖
恥¶為凡主何能免乎然自昔人主鮮能自知其過窮兵¶
黷武則妄儗於湯武之師優㳺姑息則比於堯舜之¶政
言利則以利民為辭廢嫡則以擇賢藉口較其所¶為皆
蓄禍致亂之道而其心方欣然以為聖智者甚¶衆文宗
獨愧歎自謂不及赧獻其天資之美蓋可與¶為善者也
使得賢者濟其所不及豈遽不若宣宗哉<md:KR4e0074_SBCK_005-65a>¶然則非特才
之罪也
<pb:KR4e0074_WYG_005-77b>
　　張九齡¶
張九齡為相而能使𤣥宗無過太子不廢小人困不¶得
志九齡出而綱紀壞唐室漸亂而幾亡國或曰九¶齡古
所謂大臣哉曰九齡忠矣而不能擇義善事君¶矣而未
善處身安得為大臣乎古之大臣正其身以¶為天下準
不可以位拘不可以恩狎立乎朝廷而君¶不敢為非義
邪佞畏伏而不可肆待之以禮則留外¶貎少衰則引而
去之其決於去就非不欲行道為欲¶行道故必審於去
<pb:KR4e0074_WYG_005-78a>
就也楚王戊不設醴於穆生生曰<md:KR4e0074_SBCK_005-65b>¶不去楚人將鉗我於
市醴之不設何遽至於鉗哉然¶禍發必有幾人心之敬
怠必有漸不設醴必至於不¶進食不進食必至於不命
之坐不命之坐則必至於¶笞辱傌詈笞辱傌詈又不足
不至於鉗而不止然則不¶設醴之去戮辱直毫髪間耳
烏可不預為之計乎九¶齡臨事規諌近於以道事君者
惜其知不可為而不¶速也九齡必欲殺安禄山行敗軍
之誅宰相職也且¶已知其有反相寧可已乎當𤣥宗之
<pb:KR4e0074_WYG_005-78b>
不殺九齡宜以¶死爭之爭之堅不許則宜如禇遂良還
笏而請𤣥宗¶茍悟而從則可除天下之害不從亦不失
去就之義<md:KR4e0074_SBCK_005-66a>¶而無愧九齡爭之不力而遂已焉𤣥宗以王
夷甫見¶詆又忍而不去𤣥宗寧不以貪富貴疑九齡哉
九齡¶於此固可去矣及沮牛仙客之封李林甫以書生
侮¶九齡而𤣥宗亦深慢之無復敬禮之意其當去也明¶
矣而復不辭終至見斥而後去何其昧於幾而不知¶義
九齡欲留而盡其言乎則二者可以見矣欲留而¶行其
<pb:KR4e0074_WYG_005-79a>
道乎則未有待人不以禮而可以行道者也九¶齡之賢
必不慕區區之富貴然觀九齡之事若未能¶超然於富
貴之外者豈其心在君與國而不暇為身¶謀耶世未有
詘其身而可正天下者九齡或未思之<md:KR4e0074_SBCK_005-66b>¶乎使九齡獲聞
聖賢之道以古之大臣自望其事功¶必不若此而止也
自道之不明通達者流於權詐卑¶陋者局於貪鄙求之
於唐如九齡者不過數人亦豈¶易得哉然則九齡雖未
足為古之大臣亦可謂唐之¶大臣也夫
<pb:KR4e0074_WYG_005-79b>
　　郭子儀¶
寓髙世之意於衆人之跡受天下之疑被身後之謗¶而
不辭者君子之用心也名譽不脩固衆人之所恥¶而名
譽大盛者尤君子之所畏挾莫尚之功負蓋世¶之名居
危疑之地自古鮮有不敗者而郭子儀能以<md:KR4e0074_SBCK_005-67a>¶功名終此
其人之賢宜若有特立絶俗之行而史氏¶謂其窮奢極
欲而人不非之論者尤史氏之妄以為¶子儀必不至此
而不知子儀所以為智也有忠正之¶心而不見信於主
<pb:KR4e0074_WYG_005-80a>
有安當世之才而不能使當世安¶乎已以盡其用皆有
以致之而然耳子儀之賢其思¶之熟矣提大將之節奪
海内於羣盜之手而歸之唐¶威聲震乎異域功徳加乎
羣臣此中主之所不能無¶疑者況肅代之陋狹徳宗之
猜忌乎於斯時也子儀¶之子猶意其薄天子而不為則
庸夫小人之過揣謬¶度子儀之心者多矣雖置萬喙自
觧於天下猶不能<md:KR4e0074_SBCK_005-67b>¶自明也子儀以為使已見疑於君陷
吾君有殺功臣¶之名不若少狥衆人之跡以自汙使君
<pb:KR4e0074_WYG_005-80b>
臣俱全而已¶獨受奢欲之名之為愈也故其事雖類乎
衆人之為¶而其心實在乎安國家利社稷使巧佞之徒
知己之¶不足疑而其君釋然不復知其為可忌其深慮
逺計¶邈乎不可及非真有意於奢欲也明矣而論者至
今¶疑之望子儀太髙者以為必不肯為待子儀太淺者¶
遂以子儀果不忘情於利欲奢而至於窮欲而至於¶極
稍知禮義者之所羞為子儀曷為而為之乎求其¶跡而
不察其心宜乎知子儀者鮮也沛公入闗而財<md:KR4e0074_SBCK_005-68a>¶物無所
<pb:KR4e0074_WYG_005-81a>
取婦女無所幸范増疑其有大志而勸項籍¶急擊勿失
使子儀不以此自汙寧知朝恩元載不以¶疑沛公者譛
子儀乎裴度功名不及子儀逺甚李逢¶吉之黨謗其名
應圗䜟非敬宗察之度幾不免矣子¶儀雖受謗於羣小
而未有以不臣為言者尤可見子¶儀之智非度可望也
雖然名者人之所惜也子儀受¶汙穢之名而不辭豈其
所願哉故人處危疑之際而¶行不失義若伊尹周公後
世之法也不得已而以利¶禄自累此子儀之智也亦子
<pb:KR4e0074_WYG_005-81b>
儀之不幸也夫¶
　　唐莊宗<md:KR4e0074_SBCK_005-68b>¶唐莊宗以童子提數萬之師虜劉守光父子滅梁而¶夷
其冡廟命將入蜀取王衍若縶苙之豚據千里之¶地而
號令天下何其壯哉及志得功成勲臣外潰奴¶𨽻内叛
疋馬獨出歸身無所流矢一集骨燼廡下妻¶子傾散屠
戮人手與其初若二人之為者何也人之¶所恃以呼吸
簸運萬物之變而與之推移者氣而已¶有以飬之則細
<pb:KR4e0074_WYG_005-82a>
入絲毫而不為歉大塞天地而不為¶盈挫之以困辱而
不屈處之以尊榮而不驕弱壯老¶耄更易乎其身如閲
一日之旦暮彼有以為氣之主¶故也惟隨其所使而不
窮隨其所寓而皆安衆人之<md:KR4e0074_SBCK_005-69a>¶於是氣也萬物為之主而
反為氣所使如喪將之兵¶如朝霧之氛如暴雷疾雨之
湧水其始也非不可畏¶而可恱假之斯須之時則已潰
散消涸而不見其迹¶矣莊宗者非真知義與利之辨明
於君臣之道者特¶假尊唐之名以求遂其欲得之心耳
<pb:KR4e0074_WYG_005-82b>
故其初皷少年¶之鋭氣足以眩惑驚駭庸常之人而稍
有識者固已¶竊笑之矣及其所欲既充向時之鋭已盡
則索然沮¶壞不復自振而蠱於嗜欲便佞騃夫弄豎皆
得䝉覆¶而蔽壅之於是刑政隳紊表裏俱亂繇其為氣
所役¶而莫為之主故也均是氣也有所養者為正氣無
所<md:KR4e0074_SBCK_005-69b>¶養者為虛氣為氣之正者不變於物持虛氣以應無¶
窮之機其有不頽散者乎有志乎事功名者茍不明¶道
集義以養其中而惟用區區之虚氣求以有成非¶君子
<pb:KR4e0074_WYG_005-83a>
之所知也¶¶
　
　
　
　
　
　
　
<pb:KR4e0074_WYG_005-83b>
　
　
　
　
　
　
　
　遜志齋集巻五

<pb:KR4e0074_WYG_006-1a>
欽定四庫全書
　遜志齋集¶卷

六　　　　　　明　方孝孺　撰
