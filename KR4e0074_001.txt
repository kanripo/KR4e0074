# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:44
#+PROPERTY: JUAN 1

<md:KR4e0074_SBCK_001-1a>¶(有序/)¶
道之於事無乎不在古之人自少至長於其所在皆¶致
謹焉而不敢忽故行跪揖拜飲食言動有其則喜¶怒好
惡憂樂取予有其度或銘于盤盂或書于紳笏¶所以養
其心志約其形體者至詳宻矣其進於道也<md:KR4e0074_SBCK_001-1b>¶豈不易哉
<pb:KR4e0074_WYG_001-1b>
後世教無其法學失其本學者汨於名勢¶之慕利禄之
誘内無所飬外無所約而人之成徳者¶難矣予病乎此
也蓋乆欲自其近而昜行者為學而¶未能因列所當勉
之目為箴揭于左右以攻已闕由¶乎近而至乎逺蓋始
諸此非謂足以盡乎自脩之事¶也¶
　　　坐¶
維坐容背欲直貌端莊手拱臆仰為驕俯為戚毋箕¶以
踞欹以側堅静若山乃恒徳
<pb:KR4e0074_WYG_001-2a>
　　　立<md:KR4e0074_SBCK_001-2a>¶足之比也如植手之恭也如翼其中也敬而外也直¶不
為物遷進退可式將有立乎聖賢之域¶
　　　行¶
歩履欲重容止欲舒周旋遲速與仁義俱行不畔乎¶仁
義是為坦途¶
　　　寢¶
形倦于晝夜以息之寜心定氣勿妄有思偃勿如伏¶仰
<pb:KR4e0074_WYG_001-2b>
勿如尸安養厥徳萬化之基¶
　　　揖¶
張拱而前肅以紓敬上手宜徐視瞻必定勿游以傲<md:KR4e0074_SBCK_001-2b>¶勿
佻以輕逺耻辱於人動必以正¶
　　　拜¶
古拜有九今存其一數之多寡尊卑以秩宜多而寡¶倨
以取禍宜寡而多為謟為阿以禮制事不爽其宜¶
　　　食
<pb:KR4e0074_WYG_001-3a>
珍腴之慚不若藜藿之甘萬鍾之尸居不若釡庾之¶有
為苟無待於富貴夫孰得而貧賤之噫¶
　　　飲¶
酒之為患俾謹者荒俾莊者狂俾貴者賤而存者亡¶有
家有國尚慎其防<md:KR4e0074_SBCK_001-3a>¶　　　言¶
發乎口為臧為否加乎人為喜為嗔用乎世為成為¶敗
傳乎書為賢為愚嗚呼其發也可不慎乎
<pb:KR4e0074_WYG_001-3b>
　　　動¶
吾形也人吾性也天不天之祗而人之随狥人而忘¶反
不棄其天而淪於禽獸也幾希¶
　　　笑¶
中之喜笑勿啓齒見其異勿侮以戱内既病乎徳外¶為
禍階抵掌絶纓匪優則俳¶
　　　喜<md:KR4e0074_SBCK_001-3b>¶得乎道而喜其喜曷已得乎欲而喜悲可立俟惟道¶之
<pb:KR4e0074_WYG_001-4a>
務惟欲之去顔孟之樂反身則具¶
　　　怒¶
世人於怒傷暴與遽切齒攘袂不審厥慮聖賢不然¶以
道為度揆道酬物已則無與暴遽是懲聖賢是師¶顔之
好學自此而推¶
　　　憂¶
惰學與徳汝日戚戚憂為有益名位不光惟日憂傷¶汝
志則荒棄其所當憂而憂其不必憂世之人皆然¶汝孰
<pb:KR4e0074_WYG_001-4b>
憂哉勉於自脩<md:KR4e0074_SBCK_001-4a>¶　　　好¶
物有可好汝勿好之徳有可好汝則效之賤物而貴¶徳
孰謂道逺將允蹈之¶
　　　惡¶
見人不善莫不知惡己有不善安之不顧人之惡惡¶心
與汝同汝惡不改人寜汝容惡己所可惡徳乃日¶新己
無不善斯能惡人
<pb:KR4e0074_WYG_001-5a>
　　　取¶
非吾義錙銖勿視義之得千駟無愧物有多寡義無¶不
存畏非義如毒螫養氣之門<md:KR4e0074_SBCK_001-4b>¶　　　與¶
有以處己有以處人彼受為義吾施為仁義之不圖¶䧟
人為利私恵雖勞非仁者事當其可與萬金與之¶義所
不宜毫髪拒之¶
　　　誦
<pb:KR4e0074_WYG_001-5b>
誦其言思其義存諸心見乎事以敬畜徳以静養志¶日
化嵗加山立川駛聖道卓然焉敢不至¶
　　　書¶
徳有餘者其藝必精藝本於徳無為而名惟藝之務¶徳
則不至茍極其精世不之貴汝書不美自視不善<md:KR4e0074_SBCK_001-5a>¶徳不
若人乃不知憂先乎其大後乎其細大或可傳¶人不汝
棄¶
　　雜銘
<pb:KR4e0074_WYG_001-6a>
　　　冠¶
居上不易衆所瞻視傾側必墜¶
　　　帶¶
寛則弛急則促要厥中泰而肅¶
　　　衣¶
服不美人不汝尤徳不美乃汝之羞¶
　　　屨<md:KR4e0074_SBCK_001-5b>¶孰為險履非義孰為夷行必思敬于事先靡適不宜
<pb:KR4e0074_WYG_001-6b>
　　　筆¶
妄動有悔道不可悖勿謂汝才後有萬世¶
　　　墨¶
難乎成易乎毁保𤣥徳著千禩¶
　　　硯¶
其體剛肖乎乾其用静法乎坤惟徳全永長存¶
　　　紙¶
以之立言欲其載道以之記事欲其利民以之施教¶欲
<pb:KR4e0074_WYG_001-7a>
其義以之制法欲其仁<md:KR4e0074_SBCK_001-6a>¶　　　界尺¶
體方則動正質重則行直一轉一側亦不可偏僻¶
　　　硯匣¶
思而後言其言必傳言而後思雖悔莫追¶
　　　書櫃¶
唯羣聖之道咸萃在茲不能精思力學則書為虚噐¶不
能希賢由聖則學非真知小子極愚敢不敬慎日¶以孜
<pb:KR4e0074_WYG_001-7b>
孜¶
　　　書籖¶
至博而約於精深思而敏於行<md:KR4e0074_SBCK_001-6b>¶考古以立事觀人以脩己治亂興衰必知其繇進退¶語
黙必中乎理¶
毋眩乎辭必要諸道以聖為則純駁可考¶
論學則觀其身論政則考其時¶
詞有華而不廢言有似而不取
<pb:KR4e0074_WYG_001-8a>
　　　枕¶
於此思道道必明於此論事事必成於此警戒汝福¶將
大於此恣肆其禍將至¶
　　　席¶
燕安溺人甚於洪波身溺可濟心溺奈何<md:KR4e0074_SBCK_001-7a>¶患常生於無事禍莫大於多欲憂愓可以保身敬慎¶可
以致福¶
　　　衾
<pb:KR4e0074_WYG_001-8b>
己之温思人之寒己之安思人之艱¶
徳之失錦衾慄道誠完布衾安¶
持敬勿墮恒省已過勿謂不汝知天視不遺¶
　　　床屏¶
蔽汝身毋蔽汝心¶
　　　椸¶
美衣華體美服華身衣之惡謂汝窶貧名之惡斯為<md:KR4e0074_SBCK_001-7b>¶小
人致飾於外而不思自新奈何乎此民
<pb:KR4e0074_WYG_001-9a>
　　　頮盆¶
汝靣或垢不容飲食汝心之汙不愧于色噫視心如¶視
靣以新厥徳¶
　　　戸¶
端爾聽邇言勿溺小事必敬¶
正容體謹辭令出入必思欽若天命¶
戸内治天下易邇或謬逺安求已為而悔莫若早戒¶患
至而憂不如預謀
<pb:KR4e0074_WYG_001-9b>
何以樂心無愧怍何以憂輕舉多求<md:KR4e0074_SBCK_001-8a>¶闔兮闢兮取法乾坤繇仁義行以貽爾子孫¶
　　　牖¶
蔽則暗啟則明克去欲兮天徳乃𢎞¶
大其牖天光入公其心萬善出¶
啟之啟之天光斯生戒之戒之勿蔽汝天明¶
日月之光無㣲不達鬼神之理無幽不察擴汝昭明¶勿
自掩閼
<pb:KR4e0074_WYG_001-10a>
觀室於牖觀人於道闢牖者破昏好道者日新¶
　　　柱¶
人有可忿反己而察己有甚怒忍無妄發<md:KR4e0074_SBCK_001-8b>¶毋肆爾情以壊汝名彼惟不思卒僨事喪生¶
交善人者道徳成存善心者家室寜為善事者子孫¶興¶
室何以傾梁柱弱家何以衰禮義薄國何以亡無徳¶澤¶
　　　門¶
非禮之事勿行非義之貨勿入
<pb:KR4e0074_WYG_001-10b>
禮義所出是為清門悖傲所出是為禍門貨財所出¶是
為幸門仁賢所出是為徳門¶
不惑於利者休多行可悔者憂<md:KR4e0074_SBCK_001-9a>¶非無外不足以任道非無息不足以成業非至公不¶足
以知人非至宻不足以察理心之所貴者四此之¶謂也¶
　　　釡¶
勿納非義以取滿盈非義多毒滿盈必傾¶
質完厚徳日新資六府養兆民
<pb:KR4e0074_WYG_001-11a>
　　　食噐¶
汝飲而食當思爾職行而有得斯無愧色無功而厚¶享
(闕/)節己以裕衆是為儉徳嗇人以自封斯為民賊¶毋以
一食而忘天下毋以茍安而忽永圖<md:KR4e0074_SBCK_001-9b>¶適己而忘人者人之所棄克己而利人者衆之所戴¶
　　　酒巵¶
無以欲失性無以忿輕生無以樂忘禮無以利用兵¶洽
親和衆恒於斯造禍興敗恒於斯懲其惡以趨善¶尚慎
<pb:KR4e0074_WYG_001-11b>
其儀¶
可欲必戒萬乗之國多以此敗矧汝士也泰¶
人不嗜水而惟酒之嗜酒之味美而水無味嗚呼淡¶泊
者無毒而好美者可畏夫焉可以不識¶
　　　肉爼¶
有以異物用物無愧不能脩徳而享其奉是食其同<md:KR4e0074_SBCK_001-10a>¶類
也吾為汝懼之¶
　　　食案
<pb:KR4e0074_WYG_001-12a>
為善終世一眚而蹶務徳如山一言而殘忿不可長¶惡
不可滋匕箸之頃怨或起於斯¶
疾不生於堇荼而生於甘美禍不起於干戈而起於¶言
語敬慎汝口鑒于前軌¶
養身之具或有未備汝以為愧養心無方禮義消亡¶不
思其臧忽其大而圖其細幾何而不賊汝之生邪¶
　　　斗斛¶
土廣粟多匪以量而加徳薄才散匪以貧為患出納<md:KR4e0074_SBCK_001-10b>¶平
<pb:KR4e0074_WYG_001-12b>
均將利爾嗣人¶
　　　權衡¶
虚以為體平以為則隨物賦形為民作極皇王攸謹¶尚
其無私百爾秉心或鑒于兹¶
　　　尺度¶
尋丈之繆實始毫釐君子畜徳無忽細㣲¶
　　　几¶
慿之安出汝言居上不易為下實難
<pb:KR4e0074_WYG_001-13a>
　　　倚席¶
汝之息念民之力汝之休念民之憂忘其私而與道<md:KR4e0074_SBCK_001-11a>¶謀
後其私無俾人尤¶
先人而後己者安適己而勞人者危無以過小而不¶戒
無以道大而不為¶
　　　扇¶
徳之凉任之寵攝尺寸之柄四方風動¶
謹無悔忍無憂謙無辱信無尤
<pb:KR4e0074_WYG_001-13b>
時乎舎時乎庸動不違時代天之工¶
寒即乎燠暑即乎涼自外至者懼其已傷而不知發¶乎
中者為身之殃噫嗜欲之毒甚於劒芒人惟寒暑¶之慎
而不於此之防何邪<md:KR4e0074_SBCK_001-11b>¶　　　爐¶
近而即之則能温汝狎而陵之則能焚汝民猶火也¶勿
謂可侮¶
　　　匕筯
<pb:KR4e0074_WYG_001-14a>
汝之食人慎勿恩人之食汝慎勿諼¶
五鼎之饋為恵不成乾餱之遺怨繇以生一舉筯而¶驕
士將敗汝名¶
　　　帚¶
地之垢治之以帚心之垢不思其道汝居孔潔兮於¶汝
何有<md:KR4e0074_SBCK_001-12a>¶　　　瓦¶
大厦不傾匪一瓦之積黎庶之安乃衆賢之力
<pb:KR4e0074_WYG_001-14b>
　　　浴器¶
洗滌邪慮以啟新知勿安於汙濁自棄弗治¶
濯之潔初匪外至於鑠天明亦若此衆欲汙之吁可¶鄙
形之汙濯之則己心之汙百行皆毁名之汙萬世¶之耻
水既潔然後可以澡身已既脩然後可以化民¶
　　　桔橰¶
旱為虐汝功乃作寜汝無功無俾嵗也凶¶
聖制器資利人功施博巧足珍賜多言道未醇眩異<md:KR4e0074_SBCK_001-12b>¶説
<pb:KR4e0074_WYG_001-15a>
惑聖真是猶見一瓠之濟而以舟楫為可棄夫安¶得為
智邪¶
　　　鑱¶
用汝芟夷或封殖崇善去惡乃厥職¶
念民勞謹民時順民欲恵民灾¶
　　　耒耜¶
勞思善敏豐財¶
安厥匱恬厥勩業勿貳世長利
<pb:KR4e0074_WYG_001-15b>
牛之力不可劇土之宜不可易牛劇則敗土易無稼¶
　　　箠<md:KR4e0074_SBCK_001-13a>¶勞則息毋既其力力竭則斃於汝乎何益¶
　　　鞍¶
道役智智役力智之不如惟汝所適任智而不知道¶人
將汝役¶
馳驟易劇不若徐行不息易劇者緩不息致逺¶
　　　轡
<pb:KR4e0074_WYG_001-16a>
操縱有術駑猶良用違其才騏驥亡以寛馭民邦乃¶昌¶
　　　車¶
以廣載以剛運險則止易則進衆材得職乃不僨<md:KR4e0074_SBCK_001-13b>¶衆器堅車乃良百戰得賢成乃光朽轅腐輻乗者殃¶
　　雜誡¶
人孰為重身為重身孰為大學為大天命之全天爵¶之
貴備乎心身不亦重乎不學則夷乎物學則可以¶守身
可以治民可以立教學不亦大乎學者聖人所¶以助乎
<pb:KR4e0074_WYG_001-16b>
天也天設其倫非學莫能敦人有恒紀非學¶莫能序故
賢者繇學以明不賢者廢學以昏大匠成¶室材木盈前
程度去取沛然不亂者繩墨素定也君¶子臨事而不眩
制變而不擾者非學安能定其心哉¶學者君子之繩墨
也治天下如一室發于心見于事<md:KR4e0074_SBCK_001-14a>¶出而不匱煩而不紊
不學者其猶盲乎手揣足行物¶至而莫之應¶
　　　右第一章¶
治人之身不若治其心也使人畏威不若使人畏義¶也
<pb:KR4e0074_WYG_001-17a>
治身則畏威治心則畏義畏義者其於不善不禁¶而莫
能為畏威者禁之而莫敢為不敢之與不能何¶啻陵谷¶
　　　右第二章¶
養身莫先於飲食養心莫要於禮樂人未嘗一日舎¶飲
食何獨於禮樂而棄之乎尊所賤而卑所貴失莫<md:KR4e0074_SBCK_001-14b>¶甚焉¶
　　　右第三章¶
學術之㣲四蠧害之也文姦言摭近事窺伺時勢趨¶便
投隙以富貴為志此謂利禄之蠧耳剽口衒詭色¶滛辭
<pb:KR4e0074_WYG_001-17b>
非聖賢而自立果敢大言以髙人而不顧理之¶是非是
謂務名之蠧鈎摭成説務合上古毁訾先儒¶以謂莫我
及也更為異義以惑學者是謂訓詁之蠧¶不知道徳之
㫖雕飾綴緝以為新竒鉗齒刺舌以為¶簡古於世無所
加益是謂文辭之蠧四者交作而聖¶人之學亡矣必也
本諸身見諸政教可以成物者其<md:KR4e0074_SBCK_001-15a>¶惟聖人之學乎去聖
道而不循而惟蠧之歸甚哉其¶惑也¶
　　　右第四章
<pb:KR4e0074_WYG_001-18a>
為政有三曰知體稽古審時缺一焉非政也何謂知¶體
自大臣至胥吏皆有體違之則為罔先王之治法¶詳矣
不稽其得失而肆行之則為野時相遠也事相¶懸也不
審其當而惟古之拘則為固惟豪傑之士智¶周乎人情
才達乎事為故行而不罔不野不固¶
　　　右第五章¶
古之仕者將以及物今之仕者將以適己及物而仕<md:KR4e0074_SBCK_001-15b>¶樂
也適己而棄民耻也與其貴而耻孰若賤而樂故¶君子
<pb:KR4e0074_WYG_001-18b>
難仕¶
　　　右第六章¶
古之治具五政也教也禮也樂也刑罰也今亡其四¶而
存其末欲治功之逮古其能乎哉不復古之道而¶望古
之治猶陶瓦而望其成鼎也¶
　　　右第七章¶
定天下之争者其惟井田乎弭天下之暴者其惟比¶閭
族䣊之法乎有恒分而知恒道奚繇亂
<pb:KR4e0074_WYG_001-19a>
　　　右第八章<md:KR4e0074_SBCK_001-16a>¶三代之化民也周而神後世之禁民也嚴而拙不知¶其
拙也而以古為迂孰迂也哉¶
　　　右第九章¶
化於未萌之謂神止於未為之謂明禁於已著之謂¶察
亂而後制之謂瞽秦漢之治其瞽也與不師古而¶瞽之
師孰謂之非瞽也¶
　　　右第十章
<pb:KR4e0074_WYG_001-19b>
貧國有四而凶荒不與焉聚歛之臣貴則國貧勲戚¶任
子則國貧上好征伐則國貧賂賄行于下則國貧¶富國
有四而理財不與焉政平刑簡也民樂地闢也<md:KR4e0074_SBCK_001-16b>¶上下相
親也昭儉而尚徳也此富國之本也¶
　　　右第十一章¶
國不患乎無積而患無政家不患乎不富而患無禮¶政
以節民民和則親上而國用足矣禮以正倫倫序¶得則
衆志一家合為一而不富者未之有也
<pb:KR4e0074_WYG_001-20a>
　　　右第十二章¶
學古而不達當世之事鄙木之士也通乎事變而不¶本
於道術權詐之士也鄙木者不足用權詐者不可¶用而
善悦人及其失也木愈於詐聞以權詐亡國矣¶未聞鄙
木者之僨事也故君子尚樸而不尚華與其<md:KR4e0074_SBCK_001-17a>¶詐也寜木¶
　　　右第十三章¶
仕之道三誠以格君正以持身仁以恤民而不以利¶禄
撓乎中一存乎利禄則凡所為者皆狥乎人狥人¶者失
<pb:KR4e0074_WYG_001-20b>
其天失天而得人愈貴而猶賤也¶
　　　右第十四章¶
柔仁者有後剛暴者難繼仁者陽之屬天之道也生¶之
類也暴者陰之屬地之道也殺之類也好生者祥¶好殺
者殃天行也¶
　　　右第十五章<md:KR4e0074_SBCK_001-17b>¶為家以正倫理别内外為本以尊祖睦族為先以勉¶學
修身為教以樹藝蓄牧為常守以節儉行以慈譲¶足已
<pb:KR4e0074_WYG_001-21a>
而濟人習禮而畏法亦可以寡過矣¶
　　　右第十六章¶
禮本於人情以制人情泥則拘越則肆折𠂻焉斯可¶已
古之庶人祭不及祖漢以下及三世非越也人情¶所不
能己也古過於薄今過於厚則從於厚今過於¶薄不若
古之美則惟古是從禮近於厚雖非古猶古¶也¶
　　　右第十七章<md:KR4e0074_SBCK_001-18a>¶古禮之亡也人不知事親之道今喪禮朝夕奠之儀¶其
<pb:KR4e0074_WYG_001-21b>
事生之常禮乎孔子曰至於犬馬皆能有養不敬¶何以
别乎噫行者鮮矣¶
　　　右第十八章¶
三年之喪自中出者也非强乎人也因其心之不安¶筦
簟也故枕凷寢苫因其心之不甘於肥厚也故啜¶粟飲
水因其不忍佚樂也故居外次不聞樂豈制於¶禮而不
為哉情之不能止也今世之能喪者寡矣飲¶食居處如
平時談笑容服無所更變古之戮民與欲¶正天下之俗
<pb:KR4e0074_WYG_001-22a>
非始諸此夫安始<md:KR4e0074_SBCK_001-18b>¶　　　右第十九章¶
君子事親以誠縁情以禮知其無益而偽為之非誠¶也
惑異教而冀冥福者非偽乎聖賢所不言而不合¶乎道
者非禮也化乎異端而奉其教者豈禮也哉事¶不繇禮
者異也異者異之死不祔乎祖¶
　　　右第二十章¶
孝子之愛親無所不至也生欲其夀凡可以養生者¶皆
<pb:KR4e0074_WYG_001-22b>
盡心焉死欲其傳凡可以昭揚後世者復不敢忽¶焉養
有不及謂之死其親沒而不傳道之謂之物其¶親斯二
者罪也物之尤罪也是以孝子修徳修行以<md:KR4e0074_SBCK_001-19a>¶令聞加乎
祖考守職立功以顕號遺乎祖考稱其善¶屬諸人而薦
譽之俾乆而不忘逺而有光今之人不¶然豐於無用之
費而嗇於顕親之禮以妄自誑而不¶以學自勉不孝莫
大焉¶
　　　右第二十一章
<pb:KR4e0074_WYG_001-23a>
國之本臣是也家之本子孫是也忠信禮譲根於性¶化
於習欲其子孫之善而不知教是自棄其家也¶
　　　右第二十二章¶
為子孫者欲其慤不欲其浮欲其循循然不欲其頟¶頟
然循循者善之徒頟頟者惡之符<md:KR4e0074_SBCK_001-19b>¶　　　右第二十三章¶
士不可以不知命人之所志無窮而所得有涯者命¶也
使智而可得富貴則孔孟南靣矣使徳而可以致¶福逺
<pb:KR4e0074_WYG_001-23b>
禍則羑里匡人之厄無從至矣使君子必為人¶所尊則
賢者無不遇矣命不與人謀也乆矣安之故¶常有餘違
之故常不足¶
　　　右第二十四章¶
處俗而不忤者其和乎其弊也流而無立持身而不¶撓
者其介乎其弊也厲而多過介以植其内和以應¶乎外
斯庻矣乎<md:KR4e0074_SBCK_001-20a>¶　　　右第二十五章
<pb:KR4e0074_WYG_001-24a>
非義之利腊毒可喜之事藏悔易悦之人難近萬全¶之
舉多怨君子知其然功茍可成不沮於怨也人果¶不可
近不受其悦也事之適意必思其艱利之可取¶先慮其
患故名立而身完也¶
　　　右第二十六章¶
一年之勞為數十年之利十年之勞為數百年之利¶者
君子為之君子之為利利人小人之為利利己¶
　　　右第二十七章
<pb:KR4e0074_WYG_001-24b>
君子有四貴學貴要慮貴逺信貴篤行貴果<md:KR4e0074_SBCK_001-20b>¶　　　右第二十八章¶
好義如飲食畏利如蛇&KR1699;居官如居家愛民如愛身¶者
其惟貞恵公乎釋書而為治而政無不習也去位¶而處
野而色未嘗異也是以不以才自名而才者莫¶能及不
以道自任而君子推焉世俗之學豈足以窺¶之乎¶
　　　右第二十九章¶
儒者之學其至聖人也其用王道也周公沒而其用¶不
<pb:KR4e0074_WYG_001-25a>
行世主視儒也藝之而已矣嗚呼孰謂文武周公¶而不
若商君乎<md:KR4e0074_SBCK_001-21a>¶　　　右第三十章¶
人或可以不食也而不可以不學也不食則死死則¶己
不學而生則入於禽獸而不知也與其禽獸也寜¶死¶
　　　右第三十一章¶
待人而知者非自得也待物而貴者非至貴也¶
　　　右第三十二章
<pb:KR4e0074_WYG_001-25b>
不怍於心合乎天足乎已及乎人而無容心焉其惟¶君
子哉¶
　　　右第三十三章<md:KR4e0074_SBCK_001-21b>¶尚鬼之國多病好利之人多貧禍不可避也利不可¶求
也有心於避禍者禍之所趨嗜利無厭者害必從¶之故
君子信道而安命¶
　　　右第三十四章¶
人之不幸莫過於自足恒若不足故足自以為足故¶不
<pb:KR4e0074_WYG_001-26a>
足甕盎昜盈以其狹而拒也江海之深以其虛而¶受也
虗己者進徳之基¶
　　　右第三十五章¶
政之弊也使天下尚法學之弊也使學者尚文國無¶善
治世無聖賢二者害之也何尤乎人<md:KR4e0074_SBCK_001-22a>¶　　　右第三十六章¶
愛其子而不教猶為不愛也教而不以善猶為不教¶也
有善言而不能行雖善無益也故語人以善者非¶難聞
<pb:KR4e0074_WYG_001-26b>
善而不懈者為難¶
　　　右第三十七章¶
金玉犀貝非産於一國而聚於一家者以好而集也¶人
誠好善善出於天下皆將為吾用奚必盡出於己¶哉智
而自用不若聞善而服之懿也才而自為不若¶任賢之
速也¶
　　　右第三十八章<md:KR4e0074_SBCK_001-22b>¶　　學箴九首(有序/)
<pb:KR4e0074_WYG_001-27a>
昔之為學者經無恒説師無恒道随其意之所向而¶欲
自達於古為功勞而成效寡今之世異乎此逺矣¶經出
於一家之言而道概於聖賢之中茍務學焉宜¶無不至
而人才之難反有甚於昔者豈非不得其方¶也哉作九
箴以自省且以戒人¶
　　　擇好¶
不好而學勞而罔獲不慎而好曷底乎道或好其迹¶或
好其辭匪不能好其好者卑三千之徒莫非竒士¶聖云
<pb:KR4e0074_WYG_001-27b>
好學惟顔氏子俯仰自得泊乎無言彼豈區區<md:KR4e0074_SBCK_001-23a>¶怠於有
聞嗟爾奚為以名自累名也可懐顔亦可媿¶
　　　慎習¶
以身範俗者聖賢之為不化於俗者中人之資與俗¶推
移匪愚則何古之為學所以行道通則為汙介則¶為矯
較其所近介愈於通失己雖殊違道則同夷羣¶混世欲
與道俱懼汝忽焉小人之趨余兹戒汝篤慎¶厥守不有
古人可師與友聖則汝師賢尚友之彼亦¶何人汝寜弗
<pb:KR4e0074_WYG_001-28a>
思¶
　　　明義¶
明於義者於利也輕授之天下不以為榮茍為所移<md:KR4e0074_SBCK_001-23b>¶皆
可欲者快意陳前身亦可舎一念之動一髪之間¶相去
㡬何為陵為淵勿以其㣲殆曰可受㣲之不察¶大者何
有聖有伊尹放主於桐海内帖然服其至公¶人見遺錢
縱目私睨市兒抵掌訾其貪利尹獨何道¶舉世不疑心
無所利曰汝信之惟利之喻害于而躬¶行義之報博乎
<pb:KR4e0074_WYG_001-28b>
無窮擇義在我聖亦可企勿謂古之¶人吾不敢至¶
　　　辨疑¶
不善學之人不能有疑謂古皆是曲為之辭過乎智¶者
疑端百出詆呵前古摭其遺失學匪疑不明而疑<md:KR4e0074_SBCK_001-24a>¶惡乎
鑿疑而能辨斯為善學勿以古皆然或有非是¶勿負汝
能言人或勝爾忘彼忘我忘古與今道充天¶地將在汝
心¶
　　　虚受
<pb:KR4e0074_WYG_001-29a>
中之虚取善於人沛然有餘實其内自以為至人不¶汝
惎天下之善天下同之汝不自私孰匪汝師一夫¶之識
其復能幾奈爾不思貴己賤彼舜禹之聖猶取¶人言汝
曷不然汝豈誠賢¶
　　　知要¶
何以治己何以治人聖承賢繼何革何因為學不難<md:KR4e0074_SBCK_001-24b>¶知
要為貴識其大端勉焉可至不察其本而玩其華¶窮竒
極博於道何加聖賢之學皆以用世不宜於行¶斯為一
<pb:KR4e0074_WYG_001-29b>
藝天之畀汝靡有不全汝忍狹之不畏於天¶
　　　篤信¶
命輪人為弓强之不從俾鼎人為瓦廹之不可工守¶其
業猶不以利移舎古狥今何以士為仁義吾内爵¶禄其
外内為外屈失其天貴蹈道自我夫豈繇人不¶求合於
世斯為天民¶
　　　慎獨¶
人或可欺天實汝司人不汝窺汝心自知噫存心如<md:KR4e0074_SBCK_001-25a>¶事
<pb:KR4e0074_WYG_001-30a>
天為敬之基¶
　　　篤行¶
中人慕道如童賛日知其為明不知其質日不可邇¶道
非日比擴而行之在我而已一身非㣲天下非大¶勢有
屈伸道無隆隘勿敏於言而怠於行維恒若不¶足以底
于成¶
　　四憂箴(有序/)¶
孔子之聖不待勉而成然恐夫徳不修學不講義不¶即
<pb:KR4e0074_WYG_001-30b>
徙過不能改則引以為己憂今人之質不足㡬聖¶人也
決矣而未見有以四者為憂者其卒歸於愚也<md:KR4e0074_SBCK_001-25b>¶奚恠焉
余懼為愚之歸也箴其闕以自勉¶
　　　修徳¶
古人言學修其在己己無所得猶不學爾惟徳之務¶必
勉於為譬諸飲食必飽為期方其已飽不憂其餒¶無以
繼之餒可立待是以賢哲務徳是修行以終身¶恒以為
憂一事之成一行之蹈豈云匪徳貴乎彌邵¶知不逮舜
<pb:KR4e0074_WYG_001-31a>
仁不逮堯曰伊曰周徳音孔昭彼與吾同¶作則萬世獨
為凡民寜不有愧充之俾崇擴之俾洪¶主敬力行不息
其功成無為能盈無為足聖之不如¶而汝自局汝不是
思汝年日加暨其已晚汝憂則那<md:KR4e0074_SBCK_001-26a>¶　　　講學¶
聖於萬理皎若日月不資修治洞見毫髪猶必講學¶以
辨是非嗟今之人乃謂有知性命之㣲政教之大¶逺徹
古今廣溢覆載孰可自淑孰可及民損益弛張¶奚後奚
<pb:KR4e0074_WYG_001-31b>
先汝之不講粉飾掩䕶事變臨前左右失措¶古君子為
學要而不華任之天下如治其家惑矣今¶之人以華為
貴空言自誑道則不至咨汝講學大本¶是求勿狹以陋
勿駁以浮心與道俱鬼神與謀憂己¶之不逮後則無憂¶
　　　徙義<md:KR4e0074_SBCK_001-26b>¶聞所當為奮決不疑飈移電馳是謂勇於自治知其¶為
義可否進退怯於為善䧟溺也易聖賢雖大惟勇¶可成
勿安於非義謂吾不能義不能徙聖猶憂之汝¶不憂乎
<pb:KR4e0074_WYG_001-32a>
忍自絶於善而甘為小人之儔乎¶
　　　改過¶
昔為不善今悟其愆能立改之不失為賢言曰既出¶事
曰既徃懲創不嚴其惡日長理欲之際義利之間¶精察
其㡬勿就所安折其始萌覺於將發盪摩翳昏¶存其昭
晰作聖之學必謹自茲顔子不貳為萬世師¶勿恃能改
無過為貴以有過為憂顔樂可致<md:KR4e0074_SBCK_001-27a>¶　　箴四首(有序/)
<pb:KR4e0074_WYG_001-32b>
無以過人者衆人之流而求異於人者又君子之所¶不
取也然則將何所從哉合乎天不合乎人同乎道¶不同
乎時雖不求異於人而過人也逺矣余病乎未¶能而學
焉欲自至近者始作箴以自朂¶
　　　口¶
不宜言而言是佞之徒宜言而不言是愚之符佞為¶憸
人愚為鄙夫宜言而言人誰汝惡宜黙而黙人誰¶汝怒
我言以道彼惡何傷我黙以義彼怒彼狂惟道¶之從勿
<pb:KR4e0074_WYG_001-33a>
狥乎人狥人違道與愚佞均天之生爾將以<md:KR4e0074_SBCK_001-27b>¶明道狂波
墜緒汝障汝紹勿肆於𡨕合乎大中惟翼¶聖之經¶
　　　身¶
人之營營汝則凝凝人之幡幡汝則安安相彼君子¶如
嶽如河小人輕儇如䑕如蛾嗟時之人蛾鼠是效¶不死
於機卒殺於燎嶽以静夀河以廣容式其深崇¶以鎮于
家邦¶
　　　食
<pb:KR4e0074_WYG_001-33b>
凡民之生食必有事徒食不事惟犬豕類犬以禦盜¶豕
以供祀人之無益非二物比美貌長軀號名為儒<md:KR4e0074_SBCK_001-28a>¶智出
物下孰云非愚我告汝訓臨食必思思而無媿¶汝則食
之汝業不修汝徳不益汝心有媿雖餒勿食¶汝學汝仕
推是無違思而有得力見於為功施天下¶萬鍾非奢無
徳於人瓢粟猶多汝思而食省于斯言¶誰謂道逺將得
其門¶
　　　寢
<pb:KR4e0074_WYG_001-34a>
聖哲之寢心亦有思思而為善厥徳沛如彼闇之思¶在
乎利欲長惡滋凶惟日不足周公待旦大猷以成¶跖起
鷄鳴死以盜稱其思則同其績曷殊中夕不寐¶撫心以
圖<md:KR4e0074_SBCK_001-28b>¶　　克畏箴¶
於皇上帝降衷于人五性統心宰制此身如國之君¶如
兵之帥百職萬夫罔敢乖悖禀氣或偏梏其天明¶外與
物交私欲乃萌滛哇誘耳靡曼眩目言發於躁¶形動於
<pb:KR4e0074_WYG_001-34b>
欲或亂以酒或肆以狂詭隨為柔狠虐為剛¶顛倒謬迷
舉違其正敗類賊倫斵喪天性當其方昏¶恬謂宜然中
夜静思夫豈吾天廼奮而悲亟改前轍¶遏於横流撲於
始發若去蟊賊若戡姦兇皷勇直前¶不留寸蹤抉彼陰
霾洗滌日月秉禮持敬作我斧鉞¶孤光既囘萬類復初
思前之為䧟於嚚愚今幸克之<md:KR4e0074_SBCK_001-29a>¶敢弗戒懼操存稍怠恐
其逸去屋漏之闇對越有嚴¶一念之㣲鬼神降監勿安
所安勿嗜所嗜易失惟言¶難成惟事圖巨於細履坦若
<pb:KR4e0074_WYG_001-35a>
𡾟跬歩或差萬馬莫追¶内謹其㡬外防其誘盤盂機穽
袵席師保可畏在心¶豈彼蒼蒼心之操縱身與存亡表
裏交修本末一致¶作聖之基敬戒勿墜¶
　　勵志箴¶
天賦純命赫赫皇皇肆人受之厥質匪常或柔或剛¶或
粗或龎惟上聖允臧為民之綱天命上聖綱紀人¶極肖
天之能克有成徳發之為猷動之為則播為嘉<md:KR4e0074_SBCK_001-29b>¶言時靡
瑕忒如陶如冶如春如秋如元氣之運如江¶河之流民
<pb:KR4e0074_WYG_001-35b>
咸仰之莫覿厥繇舉民于大中佐天洪休¶昔在堯舜邁
烈百王亦有湯武易亂以康弼其令謨¶惟羣哲有光翕
萃駿昌道以大行周徳衰止𤣥聖以¶作以言為政以詔
以覺其徳天地其用粟帛妙乎無¶方於廓景鑠相在後
君子孰不是儀永言千古疇克¶類之有扶而崇有淪而
卑有閑于事而本則遺惟昔¶炎宋天擴其蔀篤生俊哲
旁魄先後導流于源擇苖¶于莠用為飲食作為師保穣
穣者舒擅於中區譬彼¶夏屋既構既除曽是弗居困踣
<pb:KR4e0074_WYG_001-36a>
路衢慨懐古昔慚愧<md:KR4e0074_SBCK_001-30a>¶交如閔予㣲陋夙亶顓魯父師之
訓纉引先緒昭哉¶先子靖恭好古匪仁弗服匪禮弗處
爰求懿徳以淑¶後生秩秩嘉謨渢渢徳馨何惑不祛何
昧不明歛之¶毫芒散周八紘予實不類聞善鮮蹈眩瞀
于華罔臻¶厥奥持循不武過慝莫告惟怠荒之懐是用
不得其¶要惟日惟月則弗我舎聖功誕遐曾弗我屆童
也植¶志壯也則懈内愧於心若膚叢于蠆在昔多士卓
爾¶早成一間庻幾揚聖之庭長沙博志諸葛挺英皆夙
<pb:KR4e0074_WYG_001-36b>
造乎道為世準程予企焉是望若或可及退省于中¶莫
之能立中夜以興攬衣涕泣若鴻鵠在樹靡所止<md:KR4e0074_SBCK_001-30b>¶集視
彼澗水其流湜湜未抵于海尚莫能息道雖云¶逺有志
則獲心膂方强焉敢不力誠以為榦敬以為¶植義以為
路禮以為城俾内無擾而外慕不萌統乎¶天君百志惟
明弧勁則逺水盈則衍溝澮之溢所及¶則淺伯禹之績
公旦之典豈伊匪人徳劭於勉一體¶之虧愧不逮人衆
徳之弛覆謂宜然謂汝弗知亦既¶能言知而弗念云誰
<pb:KR4e0074_WYG_001-37a>
之愆嗟予小人矢自今始匪口¶之言惟足之履成巨於
㣲陟遐於邇群哲在上用循¶於前軌¶
　　毁譽箴<md:KR4e0074_SBCK_001-31a>¶余嗜道頗乆間徴之毁譽而喜怒之心未忘竊為物¶所
動也作毁譽箴箴曰人之譽汝戒汝勿喜汝喜而¶驕汝
徳日圮人之毁汝戒汝勿怒汝怒而争人將汝¶惡圮為
愚基惡為禍階内削外戕存者㡬何古之君¶子學以為
己聞人之言審己而己是也吾師否也吾¶欺過則在彼
<pb:KR4e0074_WYG_001-37b>
喜怒何為無知之人中怯不足以人之¶言為己寵辱人
言萬端孰可詰徴茍信不備負汝之¶生汝自今後吾告
爾法棄汝耳目惟心是察耳目者¶人心通乎天天而謂
然汝何憾焉¶
　　擇交箴<md:KR4e0074_SBCK_001-31b>¶捷捷而趨諾諾而隨靣則爾諛背則爾非黙黙而方¶誾
誾而正貎不爾是心則爾敬茍信其外不察其中¶君子
之失小人之從友彼小人如飲鴆酒入口雖甘¶毒則在
<pb:KR4e0074_WYG_001-38a>
後與君子朋螫舌逆情始為難堪輔爾于成¶有妄人者
二者之間援仁襲義以訐以訕求其所為¶汙穢莫測是
為務名惟爾之賊交際孔艱厥狀萬端¶直謂爾傲順謂
爾奸傲徳之㐫奸徳之囘不囘不㓙¶惟道是諧無求人
合而合于天人合一時天合萬年¶
　　家人箴十五首(有序/)¶
論治者常大天下而小一家然政行乎天下者世未<md:KR4e0074_SBCK_001-32a>¶嘗
乏而教洽乎家人者自昔以為難豈小者固難而¶大者
<pb:KR4e0074_WYG_001-38b>
反易哉盖骨肉之間恩勝而禮不行勢近而法¶莫舉自
非有徳而躬化發言制行有以信服乎人則¶其難誠有
甚於治民者是以聖人之道必察乎物理¶誠其念慮以
正其心然後推之修身身既修矣然後¶推之齊家家既
可齊而不優於為國與天下者無有¶也故家人者君子
之所盡心而治天下之準也安可¶忽哉余病乎徳無以
刑乎家然念古之人自修有箴¶戒之義因為箴以攻己
缺且與有志者共勉焉
<pb:KR4e0074_WYG_001-39a>
　　　正倫<md:KR4e0074_SBCK_001-32b>¶人有常倫而汝不循斯為匪人天使之然而汝舎旃¶斯
為悖天天乎汝棄人乎汝異曷不思耶天以汝為¶人而
忍自絶為禽獸之歸耶¶
　　　重祀¶
身烏乎生祖考之遺汝哺汝歠祖考之資此而可忘¶孰
不可為尚嚴享祀式敬且時¶
　　　謹禮
<pb:KR4e0074_WYG_001-39b>
縱肆怠忽人喜其佚孰知佚者禍所自出率禮無愆¶人
苦其難孰知難者所以為安嗟時之人惟佚之務¶尊卑
無節上下失度謂禮為偽謂敬不足行悖理越<md:KR4e0074_SBCK_001-33a>¶倫卒取
禍刑遜譲之性天實錫汝汝手汝足能俯興¶拜跽曷為
自賊恣傲不恭人或不汝誅天寕汝容彼¶有國與民無
禮猶敗矧予𦕈㣲奚恃弗戒繇道在己¶豈誠難耶敬茲
天秩以保室家¶
　　　務學
<pb:KR4e0074_WYG_001-40a>
無學之人謂學為可後茍為不學流為禽獸吾之所¶受
上帝之衷學以明之與天地通堯舜之仁顔孟之¶智聖
賢盛徳學焉則至夫學可以為聖賢侔天地而¶不學不
免與禽獸同歸烏可不擇所之乎噫¶
　　　篤行<md:KR4e0074_SBCK_001-33b>¶位不若人愧耻以求行不合道恬不加修汝徳之涼¶僥
倖高位祗為賤辱疇汝之貴孝弟乎家義譲乎鄉¶使汝
無位誰不汝臧古人之學修己而己未至聖賢¶終身不
<pb:KR4e0074_WYG_001-40b>
止是以其道碩大光明化行邦國萬世作程¶汝曷弗效
易自滿足無以過人人寕汝服及今尚少¶不勇於為迨
其將老雖悔何追¶
　　　自省¶
言恒患不能信行恒患不能善學恒患不能正慮恒¶患
不能逺改過患不能勇臨事患不能辨制義患乎¶㢲懦
御人患乎剛褊汝之所患豈特此耶夫焉可以<md:KR4e0074_SBCK_001-34a>¶不勉¶
　　　絶私
<pb:KR4e0074_WYG_001-41a>
厚己薄人固為自私厚人薄己亦匪其宜大公之道¶物
我同視循道而行安有彼此親而宜惡愛之為偏¶踈而
有善我何惡焉愛惡無他一裁以義加以絲毫¶則為人
偽天之恒理各有當然孰能無私忘己順天¶
　　　崇畏¶
有所畏者其家必齊無所畏者必怠而暌嚴厥父兄¶相
率以聽小大祗肅靡敢驕横於道為順順足致和¶始若
難能其美實多人各自賢縱私殖利不一其心<md:KR4e0074_SBCK_001-34b>¶禍敗立
<pb:KR4e0074_WYG_001-41b>
至君子崇畏畏心畏天畏已有過畏人之言¶所畏者多
故卒安肆小人不然終履憂畏汝今奚擇¶以保其身無
謂無傷䧟於小人¶
　　　懲忿¶
人言相忤遽愠以怒汝之怒人彼寜不惡惡能興禍¶怒
實招之當忿之發宜忍以思彼言誠當雖忤為益¶忤我
何傷適見其直言而不當乃彼之狂狂而能容¶我道之
光君子之怒審乎義理不深責人以厚處已¶故無怨惡
<pb:KR4e0074_WYG_001-42a>
身名不隳輕忿昜忤小人之為人之所慕¶實在君子考
其所由君子鮮矣言出乎汝烏可自為<md:KR4e0074_SBCK_001-35a>¶以道制欲毋縱
汝私¶
　　　戒惰¶
惟古之人既為聖賢猶不敢息嗟今之人安於卑陋¶自
以為徳舒舒其學肆肆其行日月邁矣將何成名¶昔有
未至人閔汝少壯不自強忽其既耄於乎汝乎¶進乎止
乎天實望汝云何而忍無聞以沒齒乎
<pb:KR4e0074_WYG_001-42b>
　　　審聽¶
聽言之法平心易氣既究其詳當察其意善也吾從¶否
也舎之勿輕於信勿逆於疑近習小夫閨閤嬖女¶為讒
為佞類不足取不幸聽之為患實深宜力拒絶<md:KR4e0074_SBCK_001-35b>¶杜其邪
心世之昏庸多惑乎此人告以善反謂非是¶家國之亡
匪天伊人尚審爾聽以正厥身¶
　　　謹習¶
引卑趨髙嵗月劬勞習乎汙下不日而化惟重惟黙¶守
<pb:KR4e0074_WYG_001-43a>
身之則惟詐惟佻致患之招嗟嗟小子以患為美¶側媚
傾邪矯飾誕詭告以禮義謂人已欺安於不善¶莫覺其
非彼之不善為徒孔多懼其化汝不慎如何¶
　　　擇術¶
古之為家者汲汲於禮義禮義可求而得守之無不¶利
也今之為家者汲汲於財利財利求未必得而有<md:KR4e0074_SBCK_001-36a>¶之不
足恃也舎可得而不求求其不足恃者而以不¶得為憂
咄嗟乎若人吾於汝也奚尤
<pb:KR4e0074_WYG_001-43b>
　　　慮逺¶
無先己私而後天下之慮無重外物而忘天爵之貴¶無
以耳目之娱而為腹心之蠧無茍一時之安而招¶終身
之累難操而易縱者情也難完而易毁者名也¶貧賤而
不可無者志節之貞也富貴而不可有者意¶氣之盈也¶
　　　慎言¶
義所當出黙也為失非所宜言言也為愆愆失奚自<md:KR4e0074_SBCK_001-36b>¶不
學所致二者孰得寜過於黙聖於鄉黨言若不能¶作法
<pb:KR4e0074_WYG_001-44a>
萬年世守為經多言違道適貽身害不忍須㬰¶為禍為
敗莫大之惡一語可成小忿不思罪如丘陵¶造怨興戎
招尤速咎孰為之端鮮不自口是以吉人¶必寡其辭捷
給便佞鄙夫之為汝今欲言先質乎理¶於理或乖慎弗
啓齒當言則發無縱誕詭匪善曷陳¶匪義曷謀善言取
辱則非汝羞¶
　　四箴¶
　　　父子
<pb:KR4e0074_WYG_001-44b>
子孝寛父心斯言誠為確不患父不慈子賢親自樂<md:KR4e0074_SBCK_001-37a>¶父
母天地心大小無厚薄大舜日䕫䕫瞽叟亦允若¶
　　　夫婦¶
夫以義為良婦以順為令和樂禎祥來乖戾灾禍應¶舉
案必齊眉如賔互相敬牝鷄一晨鳴三綱何繇正¶
　　　兄弟¶
兄須愛其弟弟必恭其兄勿以纎毫利傷此骨肉情¶周
公賦棠棣田氏感紫荆連枝復同氣婦言慎勿聽
<pb:KR4e0074_WYG_001-45a>
　　　朋友¶
損友敬而逺益友宜相親所交在賢徳豈論富與貧¶君
子淡如水嵗乆情愈真小人口如蜜轉眼如讎人<md:KR4e0074_SBCK_001-37b>¶　　九箴(有序/)¶
臣以迂陋過承睿知茲者考文還自京師敬奉教令¶侍
世子殿下講學伏觀世子殿下天性髙明學業超¶卓顧
臣何能有裨萬一竊惟古人忠愛乎君者必有¶箴戒之
辭臣無似敢取聖賢之意作箴九首以獻講讀¶之暇倘
<pb:KR4e0074_WYG_001-45b>
賜覧觀或可為懋徳之一助臣不任惶恐之至¶
　　　敬天¶
人之有生受命於天動作起居奉以周旋茍或弗敬¶是
慢天理既違天常亦紊人紀是以聖哲祇慎小心¶事無
鉅細罔有弗欽逸欲靡存怠肆靡作順天而行<md:KR4e0074_SBCK_001-38a>¶俯仰無
怍純乎天徳與聖為徒保國撫民可不敬夫¶
　　　守訓¶
聖皇有訓傳之萬年惟克慎守乃為仁賢制度有常¶尊
<pb:KR4e0074_WYG_001-46a>
卑有叙愛親忠君恤民禮士大而治國近之修身¶孰為
之綱在敬與勤敬則心明萬理不昧勤則身泰¶所為無
怠精思篤行大訓是循能循聖道是為賢君¶
　　　本孝¶
身乎奚自實本乎親惟能盡孝斯可成仁况兹有國¶神
民是主至徳無虧庻政以舉温顔抑氣先意承歡¶膳宰
視食司衣問寒未言而畏不怒而恐志靡自專<md:KR4e0074_SBCK_001-38b>¶事無妄
動正躬謹行非禮不繇君親既安心乃無憂¶惟古文王
<pb:KR4e0074_WYG_001-46b>
事父盡孝著於禮經萬世是效儲王睿哲¶尚其思之勿
謂聖人我不敢為¶
　　　正學¶
古學務實體立用隨始諸身心驗於設施後世失之¶攻
乎文藝觀聽是娱道徳是棄王者之學以古為師¶窮理
正心固守勇為法堯為仁法舜盡孝視民如傷¶文王是
效簡册所陳善政嘉猷取之自治奚假外求聖¶賢立教
要而不煩昧者溺心疲憊空言漢之賢王東平¶稱最篤
<pb:KR4e0074_WYG_001-47a>
行為善埀範百世魏有陳思徒事文章徳業無<md:KR4e0074_SBCK_001-39a>¶傳識者
弗臧聖明御世好善崇徳鑒乎成憲永康邦國¶
　　　推仁¶
天地之徳廣厚無垠蔽以一言莫過乎仁萬生芸芸¶天
孰不愛爰命人君天工是代圓顱方趾共本異形¶茍揆
厥初皆若同生聖人之心博施濟衆一夫失所¶如抱疾
痛燠念民寒飽思民飢己享安逸恐民之疲¶不奪其時
不盡其力開其昏愚賑其灾厄衆庻樂業¶國乃富強上
<pb:KR4e0074_WYG_001-47b>
不恤下非禮之常蕩蕩大藩哲王所受¶世篤至仁千載
是守¶
　　　謹禮<md:KR4e0074_SBCK_001-39b>¶人情難制譬之河江禮以正俗爰立大防上而朝廷¶下
逮閭里自身及家莫不有禮君臣以定父子以親¶夫婦
昆弟舉得其倫大法既昭衆志咸一綱紀相維¶名分有
秩禮之為治析於未萌不能謹禮刑措奚能¶賢哲知本
簡身克己言動之㣲履繩蹈矩以此使臣¶必效其忠以
<pb:KR4e0074_WYG_001-48a>
此臨民必致其恭為國以禮聖有明訓¶敬徳罔愆永埀
令聞¶
　　　崇儉¶
天地生財以養庻民宰制之柄在乎人君節已厚人¶不
專其利崇儉黜欲邦國乃裕苟恃富侈奢㤗是夸<md:KR4e0074_SBCK_001-40a>¶既損
令徳民用咨嗟明明聖皇以儉率下尚朴懲奢¶天下從
化囊帷革履史䇿見褒象筯玉杯賢臣所憂¶得失之原
勸戒㒺極千古為鑒慎乃儉徳
<pb:KR4e0074_WYG_001-48b>
　　　無逸¶
天徳剛健不已於行日月旋運無息故明人處兩間¶烏
可放逸耽樂是從憂所自出舜禹至聖尚戒慢逰¶日昃
不遑西伯興周古有格言燕安鴆毒汲汲為善¶猶恐不
足人之有心易縱難收必學古道乃可自修¶目視簡編
心惟奥㫖匪賢弗親匪善弗履造次無失¶寤寐靡忘日
求至樂罔或怠荒觀省徃行為法為戒<md:KR4e0074_SBCK_001-40b>¶察理既精勇為
不懈忠孝仁義日勉行之充乎徳業¶發乎文辭勤政之
<pb:KR4e0074_WYG_001-49a>
基繇此而積敬於庻事日新不息¶
　　　慮逺¶
處乎尊位宜逺其謀其逺伊何千載九州常人所知¶止
乎旦夕聊樂一時不知憂戚茍安一已慮不及人¶寜謂
天下皆切吾身聖哲存心廣大周悉慮無不至¶念無不
極正身立徳以裕後昆作範埀憲澤被無垠¶警畏憂勤
無或怠肆天下後世終䝉其利¶
　　慎齋箴(有序/)
<pb:KR4e0074_WYG_001-49b>
人之持身立事常成於慎而敗於縱縱猶之火一燎<md:KR4e0074_SBCK_001-41a>¶而
不可收慎猶之奉盈心存於敬而兢兢弗忘則不¶至於
顛覆故君子惟慎之為貴里人王君仲臧嘗病¶夫人以
縱取敗懲其失名其室曰慎齋余聞而喜其¶志欲其乆
而不懈也箴以告之箴曰縱轡以馳忽而不¶思康莊險
𡾟惟惕惟慄虞其遺失履坎而佚惑乎世之¶人以肆為
可常怠不知檢率取危亡汝放於言言孰之¶信不慎於
行孰汝之順言為徳符行為徳機二者不慎¶於悖之歸
<pb:KR4e0074_WYG_001-50a>
有覺齋居以慎作則匪嘉厥名將飭爾徳欲¶言而思勿
爽於宜勿為詭誕以啓厲階將行而思必繇¶乎義勿人
之從惟天是畏天之昭昭靡幽不臨逰鑒汝<md:KR4e0074_SBCK_001-41b>¶體息鑒汝
心繇粗而精繇㣲而鉅敬慎無愆朂哉君子¶
　　宗儀九首(有序/)¶
君子之道本於身行諸家而推於天下則家者身之¶符
天下之本也治之可無法乎徳修於身施以成化¶雖無
法或可也而古之正家者常不敢後法盖善有¶餘而法
<pb:KR4e0074_WYG_001-50b>
不足法有餘而守之之人不足家與國通患¶之况俱無
焉者乎余徳不能化民而竊有志於正家¶之道作宗儀
九篇以告宗人庻㡬賢者因言以趨善不¶賢者畏義而
逺罪他日於大者有行焉或者其始於此¶
　　　尊祖<md:KR4e0074_SBCK_001-42a>¶人之異於物者以其知本也其所以知本者以其禮¶義
之性根於天備於心粹然出於萬物故物莫得而¶類之
今夫形禪而氣續者人與物之所同也渴而飲¶餒而噉
<pb:KR4e0074_WYG_001-51a>
勞而瘁逸而嬉者人與物不相逺也卒之人¶貴而物賤
者何哉人能知尊其身之所自出而物不¶能也故生而
敬事之為之甘膬豐柔之味以養其口¶為之華軟温美
之服以養其體為之采色以養其目¶為之馨香以養其
鼻順其所欲以養其心猶以為未¶至也於是飭身惇行
以養其徳令聞嘉譽以養其名¶著其徳美於天下後世
使之沒而不忘乆而彌章君<md:KR4e0074_SBCK_001-42b>¶子之為人子孫非以養生
為貴而以奉終為貴非以¶奉終為難而以思孝廣愛為
<pb:KR4e0074_WYG_001-51b>
難藏於墓祀於廟自天¶子達於士隆卑廣狹不同而其
致一也故天子七諸¶侯五大夫三士二官師一庻人寢
乎薦自外為之制¶者繇乎人孝敬之情出於天繇乎人
者不可踰也本¶乎天者夫寜有强之者哉天之命也人
雖至昏弱也¶甚無知也過先祖之墓未有不動心者時
焉而祀其¶先語及其遺事未有不嘆泣者形氣之感有
所受也¶非偶然也故宗廟之制祭祀之禮君子以此崇
本反¶始致誠敬於其先㕓井之氓則祭田祖不以嵗之
<pb:KR4e0074_WYG_001-52a>
豐<md:KR4e0074_SBCK_001-43a>¶歉而變不忘其始也况於身之所自出者乎知有其¶
身而不知身之所自出是謂禽犢之民知奉其身而¶不
恤吾身之所同出是謂痿痺之民是二者雖色貎¶為人
而其身物化也乆矣故人而不知本謂之悖不¶睦族謂
之戾悖與戾惡名也世之立而談者天之所¶授與堯舜
孔子不異繇顔焉而顔繇孟焉而孟不此¶之務而惟惡
名之求尚為愛其身也乎吾懼夫吾族¶之人為痿痺禽
犢之歸而不自知也為尊祖之法曰¶立祠祀始遷祖月
<pb:KR4e0074_WYG_001-52b>
吉必謁拜嵗以立春祀族人各以¶祖祔食而各以物来
祭祭畢相率以齒㑹拜而宴齒<md:KR4e0074_SBCK_001-43b>¶之最尊而有徳者向南
坐而訓族人曰凡為吾祖之¶孫者敬父兄慈子弟和鄰
里時祭祀力樹藝無胥欺¶也無胥訟也無犯國法也無
虐細民也無博奕也無¶闘爭也無學歌舞以蕩俗也無
相攘竊姦侵以賊身¶也無鬻子也無大故不黜妻也勿
為奴𨽻以辱先也¶有一于此者生不齒于族死不入于
祠皆應曰諾然¶後族人之文者以譜至登一嵗之生卒
<pb:KR4e0074_WYG_001-53a>
而書舉族人¶之臧否其有婚姻相賙患難相恤善則勸
惡則戒臨¶財能譲養親事長能孝而悌親姻鄉里能睦
而順此¶其行之足書舉書之累有足書者死則為之立
傳於<md:KR4e0074_SBCK_001-44a>¶譜其有犯於前所訓者亦書之能改則削之乆而
愈¶甚則不削而書其名族人見必揖雖貴賤貧富不敵¶
皆以其屬稱喜必慶戚必吊死以其屬服無服者為¶之
是日不肉而群哭之群祭之群葬之¶
　　　重譜
<pb:KR4e0074_WYG_001-53b>
尊祖之次莫過於重譜繇百世之下而知百世之上¶居
閭巷之間而盡同宇之内察統系之異同辨傳承¶之乆
近叙戚䟽定尊卑収渙散敦親睦非有譜焉以¶列之不
可也故君子重之不修譜者謂之不孝然譜¶之為孝難
言也有徴而不書則為棄其祖無徴而書<md:KR4e0074_SBCK_001-44b>¶之則為誣其
祖有耻其先之賤旁援顕人而尊之者¶有耻其先之惡
而私附于聞人之族者彼皆以為智¶矣而誠愚也夫祖
豈可擇哉兢兢然尊其所知闕其¶所不知詳其所可徴
<pb:KR4e0074_WYG_001-54a>
不强述其所難考則庻乎近之¶矣而世之知乎此者常
鮮趨乎偽者常多淳安之汪¶氏繇其身縁而上之至於
魯公之族七十餘世皆有¶諱字卒葬若目見而耳受之
者其心以為至博也而¶博不能勝其偽也越之楊氏親
煬帝之裔而耻其名¶之汙遂避而不言吳寜之杜氏越
千餘嵗而宗漢之¶延年晋之當陽侯是皆知本者之所
深惡而為之者<md:KR4e0074_SBCK_001-45a>¶以為工也顧不惑哉天下有貴人無貴
族有賢人無¶賢族有士者之子孫不能修身篤行而屈
<pb:KR4e0074_WYG_001-54b>
為童𨽻而¶公卿將相常發於隴畝聖賢之世不能傳其
遺業則¶夷乎恒人而縉紳大儒多興於賤宗天之生人
也果¶孰貴而孰賤乎四海之廣百氏之衆其初不過出
於¶數十姓也數十姓之初不過出於數人也數人之先¶
一人也故今天下之受氏者多堯舜三王之後而皆¶始
於黄帝譬之巨木焉有盛而蕃有萎而悴其理固¶有然
者人見其常有顯人也則謂之著族見其無有¶達者也
則從而賤之貴賤豈有恒哉在人焉耳茍能<md:KR4e0074_SBCK_001-45b>¶法古之人
<pb:KR4e0074_WYG_001-55a>
行古之道聞于天下傳於後世則猶古人¶也雖其族世
未著不患其不著也孔子子思以為祖¶而操庸嵬之行
則其庸嵬自若也祖不能貴之也故¶吾方氏出帝榆㒺
而譜不敢列之顕於昔者衆矣而¶不敢附之疑者闕之
以傳疑不可詳者畧之以著實¶而惟以篤學修身望乎
族之人嗚呼富貴利達外至¶者也求之不可必得得之
不可必守守之不能必傳¶也仁義忠信之道備乎心不
求而足得之可以行行¶之可以著施之盈天下而歛於
<pb:KR4e0074_WYG_001-55b>
身不見其隘傳之被¶萬世而非威武勢力之所能移善
尊祖者思是道也<md:KR4e0074_SBCK_001-46a>¶行是道也天下不惟尊其身將歸徳
於其祖而祖益¶尊祖益尊而譜益傳斯其為孝大矣何
必趯趯然為¶偽而欺且誣哉¶
　　　睦族¶
井田廢而天下無善俗宗法廢而天下無世家聖人¶之
立法所以收萬民之心而使之萃于一者治道之¶極治
功之盛不可忽也故一之所在智者無所措其¶謀辨者
<pb:KR4e0074_WYG_001-56a>
無所措其説勇者無所用其力如裘之領如¶網之綱如
髪之握如輹之轂如馬之有轡如牛之有¶紖操之則歛
縱之則放招之則集撝之則退屈信作<md:KR4e0074_SBCK_001-46b>¶止惟上之所令
而民不能叅以私先王之民非甚異¶於後世也其好義
而易使從化而畏法寜死於飢寒¶而不忍為亂者豈碪
斧鈇鉞所能禁哉教之以其所¶固有故其向善也安令
之以其所易知故其趨化也¶亟當是之時同閭接畝之
人猶相親睦信順而大小¶宗法行乎宗族之間為百世
<pb:KR4e0074_WYG_001-56b>
之宗者百世宗之為五¶世之宗者五世宗之宗其身則
守其訓有所猷為皆¶受命於宗子而悍戾爭闘之風無
自而起茍非大姦¶魁詐不可教令則安有不善者乎故
三代之俗非固¶美也為治之具既美而習使之然也後
世願治之主<md:KR4e0074_SBCK_001-47a>¶王佐之臣迭興于世而卒不足㡬乎古豈
民性之不¶可化耶其具之廢已乆世主便因循而憚改
作材士¶昧逺畧而務近功區區補弊苴陋而未及乎政
教之¶全也民心益離而俗愈散奚獨民之罪君子預有
<pb:KR4e0074_WYG_001-57a>
責¶焉吾嘗病之而未之能行則思以化吾之族人而族¶
不可徒化也則為譜以明本之一為始遷祖之祠以¶維
繋族人之心今夫散處於廬為十為百而各顧其¶私者
是人之情也縱其溺於情而不示之以知本則¶將至於
紛爭而不可制今使月一㑹于祠而告之以¶譜之意俾
知十百之本出於一人之身人身之疾在<md:KR4e0074_SBCK_001-47b>¶乎一肢也而
心為之煩貎為之悴口為之呻手為之¶撫思夫一身之
化為十百也何忍自相戕刺而不顧¶乎何忍見其顛連
<pb:KR4e0074_WYG_001-57b>
危苦而不救乎何為不合乎一而¶相視為塗之人乎故
為睦族之法祠祭之餘復置田¶多者數百畝寡者百餘
畝儲其入俾族之長與族之¶亷者掌之嵗量視族人所
乏而補助之其贏則以為¶棺槨衣衾以濟不能葬者産
子者娶嫁者䘮者疾病¶者皆以私財相贈遺立典禮一
人以有文者為之俾¶相族人吉㓙之禮立典事一人以
敦睦而才者為之¶以相族人之凡役世擇子姓一人為
醫以治舉族之<md:KR4e0074_SBCK_001-48a>¶疾其藥物於補助之贏取之有餘財者
<pb:KR4e0074_WYG_001-58a>
時増益之族¶之富而賢立學以為教其師取其行而文
其教以孝¶弟忠信敦睦為要自族長以下主財而私典
事而惰¶相禮而野不能睦族沒則告于祖而貶其主不
祠富¶而不以教者不祠師之有道别祠之不能師者則
否¶
　　　廣睦¶
人之親踈有恒理而無恒情自同祖推而至於無服¶又
至於同姓愛敬之道厚薄之施固出於天而不可¶易然
<pb:KR4e0074_WYG_001-58b>
有親而若踈者有踈而若親者常情變於所習¶也閲嵗
時而不相見則同姓如路人比廬舎同勞逸<md:KR4e0074_SBCK_001-48b>¶酒食之㑹
不絶則交㳺之人若昆弟使同姓如路人¶他人如昆弟
斯豈人之至情哉物有以移之君子未¶必然而常情所
不能免也聖人之治人以常人之情¶為中制俾厚者加
厚而薄者不至於離恐其以不接¶而踈踈而不相恤也
故為之祭酺之法合之以燕樂¶飲食以洽其歡忻慈愛
之情恐其狥於利而不知道¶也肅之以鄉射讀法使之
<pb:KR4e0074_WYG_001-59a>
祗敬戒慎而不至於怠肆¶祭而酺所以為樂也讀法所
以為禮也約民於禮樂¶而親者愈親踈者相睦此先王
之所以為盛也哉舉¶而行諸天下今未見其不可也然
非士之職也故欲<md:KR4e0074_SBCK_001-49a>¶自族而行之鄉為之制其制曰宗族
嵗為燕樂之㑹¶四其時則二月也五月也八月也十有
一月也其物¶則時祀之餘也其品則豕與羊各一酒醴
羞果惟所¶有而不必侈也酒以七行九行為節也位以
尊卑長¶幼為序也茍尊矣雖稚子猶位乎上也茍長矣
<pb:KR4e0074_WYG_001-59b>
雖貧¶且賤以齒也其言惟孝弟忠信而勿䙝也勿譁也
勿¶慢也飲雖醉而勿違禮也立子弟二人為執禮以佐¶
酒酒至揖請飲既飲揖請酬既酬揖請殽羞二人歌¶詩
其詩則蓼莪棠棣葛藟東門唐之枤杜谷風雅之¶黄鳥
之類貴其能感人而敦倫理也其數則如酒也<md:KR4e0074_SBCK_001-49b>¶立二人
講說嘉言古之人及乎教者皆在所取也將¶歌也將說
也執禮揖曰請肅以聽皆拱而坐坐則肱¶相比行則武
相衘舉爵飲醻食羞皆後長者畢則旅¶揖辭而退少者
<pb:KR4e0074_WYG_001-60a>
送長者于家然後返嵗為禮儀之㑹¶三冬至也嵗之初
吉也夏至也冬至陽之始生也君¶子之道自此始亨矣
宜有慶也是日昧爽舉族自勝¶冠以上咸盛服造祠下
相揖趨及門祝啓門以次入¶序立以時羞獻奠酒皆再
拜班趨出族之長坐别堂¶次長者率羣昆弟子姓捧觴
稱夀畢皆拜遂以次飲¶酒相拜如禮典禮以譜至北向
坐讀之長者命衆坐<md:KR4e0074_SBCK_001-50a>¶衆坐聽善惡之在書者咸讀無隠
設席於南楹之東¶北向署其上曰旌善之位善之多者
<pb:KR4e0074_WYG_001-60b>
長者命之酒俾¶少者咸拜之典禮翼以就位署南楹之
西曰思過之¶所惡之累書而不改者俾立其下於是長
者以譜所¶列傳緒盛衰絶續之故明言之而告以常訓
曰為善¶如嗜飲食去惡如去毒螫慎思哉勿墜爾先祖
之祀¶衆拱而聴皆俯首就班再拜出少者授長者杖以
序¶行乃還于家夏至陰之始生也君子所宜慎也是日¶
素服謁祠如冬至禮不飲酒不相拜讀譜之儀亦如¶之
歳之初吉慶拜如冬至禮不讀譜鄉黨之制嵗為<md:KR4e0074_SBCK_001-50b>¶燕樂
<pb:KR4e0074_WYG_001-61a>
之㑹一其時以秋其物以祭社之餘其坐以齒¶以徳以
爵其禮主於譲其儀如宗族之㑹歌詩說嘉¶言亦如之
其詩以伐木魚麗南有嘉魚菁菁者莪賔¶之初筵擇鄉
人子弟群歌之其誦嘉言也耆老之賢¶者舉以教在坐
者皆起應曰祗奉長者之訓凡族人¶鄉人不與於㑹者
八悖倫紀者闘爭者相訟者使酒而¶酗者博奕者過累
書而不改者虐鄉里者言偽而行¶違者皆君子之所棄
也不善者棄而後知所戒然後¶善者尊而益勸勸戒立
<pb:KR4e0074_WYG_001-61b>
而俗寜有不美者乎¶
　　　奉終<md:KR4e0074_SBCK_001-51a>¶愛敬以養生哀戚以送死墓焉而葬位焉而祭皆本¶於
禮而不敢忽者先王教民之通法也䘮而用浮屠¶之術
葬而信塟師之說資冥報於不可致詰之間徴¶休咎於
無情難驗之川阜上以為親謀下以為身利¶者此古之
所未聞也後世闇夫野人多趨信而甘心¶焉親沒于床
不于禮而于浮屠不哭泣擗踊而于鐘¶磬鐃鈸非是之
<pb:KR4e0074_WYG_001-62a>
務則人交咲以為簡時可塟矣泥于¶山川之利否而不
即塟或至於終身或身死而委槥¶於子孫甚者子孫恐
塟之禍其身舉而棄諸水火塟¶親以禮者世反非之為
愚於乎是何其不察而至於<md:KR4e0074_SBCK_001-51b>¶此極乎彼浮屠之所謂輪
囘者果可信耶天之生人¶物者二氣五行也其運也無
窮其續也無端先者過¶而後者来未嘗相資以為用者
二氣五行之常也自¶草木而觀之發榮於春盛壯奮長
蔚乎而不可遏及¶乎戒之以凛風申之以霜露昔之沃
<pb:KR4e0074_WYG_001-62b>
澤茂美一旦飄¶而為浮埃化而為汙泥蕩滅殫盡無跡
可窺矣其發¶生於明年者氣之始至者為之也豈復資
既隕之餘¶榮乎惟人也亦然得氣而生氣既盡而死死
則不復¶有知矣茍有焚炙刲割佚樂適意身且不有而
何以¶受之形盡氣盡而魂升魄降無所不盡安能入人
胸<md:KR4e0074_SBCK_001-52a>¶腹重生於世而謂之輪囘也哉天地至神之氣以其¶
流行不窮故乆而常新變而不同使必資已死之人¶為
將生之本則造化之道息矣烏足為天地倘或有¶之人
<pb:KR4e0074_WYG_001-63a>
固不知之也浮屠亦人耳何自而獨知之彼以¶其茫昧
不可揣索故妄言以誣世夫豈可信而事其¶教乎孔子
謂祭之以禮為孝則事異端之妄棄聖典¶而不信者其
為非禮也大矣不孝孰加焉而闇者顧¶安之而不以為
非胡可哉葬師之動人以禍福而其¶說尤恠人之昌隆
盛熾者其先必有厚徳之遺賤貧¶夭絶者必有餘惡之
著山川何與焉誕者則不然聞<md:KR4e0074_SBCK_001-52b>¶有貴富之人於此則歸
福於其塋塜曰此某形也此¶某徴也於葬之法宜爾也
<pb:KR4e0074_WYG_001-63b>
聞有貧賤之人於此則曰¶此葬之罪也此於法宜至於
斯也信斯言也則人之¶多財而力足者皆相率而為不
善及乎死也求善地¶以葬其身則可免子孫於禍夫孰
肯為善乎繇大者¶而論之繫乎盛衰者莫大乎國都殽
函河渭無異也¶秦帝之亡漢帝之昌隋據之而促唐據
之而長果在¶於善地乎帝王之尊家天下而役海内使
地善而可¶興竭智以營陵廟奚求而不致而亡國敗主
相屬則¶果不在乎此也審矣古之卜宅兆云者以神道
<pb:KR4e0074_WYG_001-64a>
定民<md:KR4e0074_SBCK_001-53a>¶志耳非視岡阜之向背逆順臆度目㫁如世之葬
師¶之為也葬師祖晋郭璞書其書茍可信璞用之以葬¶
其祖考宜有竒騐不誣而璞卒死於簒賊其身不能¶福
而謂能福乎人其可信否耶世之人多信之不知¶自䧟
於不孝而莫之贖也於乎先王之禮一失而流¶于野再
壞而化扵異端暨其大壞而不可為忽乎入扵¶禽獸而不
之覺寧不哀哉天下之人其小者化為異¶端繇異端而往吾
不能知其所至矣其心滛浸膠固非空¶言所能革也吾
<pb:KR4e0074_WYG_001-64b>
獨以告吾族人親䘮必以三年三年¶之制必循禮勿以
浮屠從事違者生罰之死不祀於<md:KR4e0074_SBCK_001-53b>¶先祠葬卜吉㓙而勿
泥葬師之說期必以三月三月¶不能至五月五月不能
止七月過一嵗者如違䘮禮¶之罰必刻壙志墓銘力不
足者刻其名俾後有考作¶方氏䘮葬儀¶
　　　務學¶
學者君子之先務也不知為人之道不可以為人不¶知
為下之道不可以事上不知居上之道不可以為¶政欲
<pb:KR4e0074_WYG_001-65a>
達是三者舎學而何以哉故學將以學為人也¶將以學
事人也將以學治人也將以矯偏邪而復於¶正也人之
資不能無失猶鑑之或昏弓之或枉絲之<md:KR4e0074_SBCK_001-54a>¶或紊茍非循
而理之檠而直之瑩而拭之雖至善不¶適於用烏可不
學乎夫學非為華寵名譽爵祿也復¶其性盡人之道焉
耳彼蠕而動翾而鳴者不知其生¶之故與其為生之道
是以物而不神𡨕而不靈人之¶為學所以自異於物也
匪特異於物欲異於衆人也¶匪特異於衆人上將合乎
<pb:KR4e0074_WYG_001-65b>
天地㧞乎庻類之上而為¶後世之則也其説存於易詩
書春秋三禮其理具乎¶心其事始乎窮理終乎知天其
業始於修己終於治¶人其功用至於均節運化涵育萬
物大得之而聖深¶造之而賢勉修之而為君子聖賢君
子非天墜而地<md:KR4e0074_SBCK_001-54b>¶出人為之也舉夫人之身皆可為聖賢
而乃不能異¶於物曷故哉不知務學之方也今世俗之
儒申申而¶行繇繇而言謄口頰播簡牘以誇乎人知非
不博言¶非不華矣而於古之學未也何哉為其泛而無
<pb:KR4e0074_WYG_001-66a>
本也¶漫而無統也可喜而無用也君子之學積諸身行
於¶家推之國而及於天下率而措之秩如也奚待詞說¶
乎以詞說為學上以是取士下以是自期此士所以¶莫
逮乎古也嗚呼無善教而天下無善士無善士而¶天下
無善俗世俗之陋其患豈㣲也哉余不欲學者¶之類之
也方氏之學以行為本以窮理誠身為要以<md:KR4e0074_SBCK_001-55a>¶禮樂政教
為用因人以為教而不强人所不能師古¶以為制而不
違時所不可此其大較也其小學曰七¶嵗而學訓之孝
<pb:KR4e0074_WYG_001-66b>
弟以端其本訓之歌謡諷諭之切乎¶理者以發其知群
居而訓之和賜之以物而𨗳之譲¶慎施朴楚以養其耻
敏者守之以重黙木者開之以¶英慧柔者作之强者抑
之扶之植之摧之激之而童¶子之質成矣其大學曰立
四教皆本於行行不修者¶不與一曰道術二曰政事三
曰治經四曰文藝一道¶術視其人質之端方純明知㣲
近道者與言考其言¶行以稽其所進試其問難以審其
所造政事文藝其<md:KR4e0074_SBCK_001-55b>¶材之所能者無不學也二政事視其
<pb:KR4e0074_WYG_001-67a>
通明才智者使¶學焉治民之政八制産平賦興教聴訟
禦灾恤孤御¶吏禁暴悉民情知法意為政事本試以言
授以事而¶觀其所堪三治經精察燭理篤志不惑而長
講說者¶為之四文藝博聞多識通乎制度名物立言陳
辭可¶以為世教者其極也試之之日皆以終月皆欲其
稱¶其教之名也教之存乎師化之遲速存乎人得其人¶
推而用之不難於天下夫豈一家之學也哉¶
　　　謹行
<pb:KR4e0074_WYG_001-67b>
士之為學莫先於慎行行之於人猶室之有棟柱也<md:KR4e0074_SBCK_001-56a>¶帛
之有絲縷也木之有本也馬之有足也鳥之有翼¶也聖
得之而後為聖賢得之而後為賢君子修是而¶為善小
人失是而䧟於異類禽獸之歸夫焉可忽哉¶積之如升
髙之難而或敗於談笑為之於閫閾之内¶而或播於四
海九州才極乎美藝極乎精政事治功¶極乎可稱而行
一有不掩焉則人視之如汙穢不潔¶避之如虎狼賤之
如犬豕并其身之所有與其疇昔¶竭力專志之所為者
<pb:KR4e0074_WYG_001-68a>
而棄之矣可不慎乎夫口之便¶於甘肥體之便於華美
耳目之耽於所思心志之趨¶於所樂家欲富而身欲尊
者人之同情聖賢之所不<md:KR4e0074_SBCK_001-56b>¶能無也然而學道之士禁制
克節惟恐是念之萌於¶中蒯衣藿食黜好寡欲終身而
不敢怠者誠知輕重¶之分也人之身不越乎百年善愛
其身者能使百年¶為千載不善愛其身者忽焉如蚊蚋
之處乎盎缶之¶間夫蚊蚋之生亦自以為適矣而起滅
生死不踰乎¶旬月當其快意於所欲以盎缶為天地而
<pb:KR4e0074_WYG_001-68b>
不知其所¶處之㣲昧陋之民亦若是矣迷溺於聲色勢
利以身¶為之役而不以為勞其心以為至樂也而不知
其可¶悲也甚適也而不知其為汙辱也均之為身也聖
賢¶之尊榮若彼而衆人之汙辱若此曷為而然哉慎行<md:KR4e0074_SBCK_001-57a>¶與否致之耳難成易毁者行也難立易傾者名也得¶之
不能乆於身樂未既而憂繼之者人之欲也以富¶貴利
達易汙辱之名猶食烏喙而易死也况倐忽接¶於耳目
者之不足恃乎故人有殺身而狥君親者非¶不愛身也
<pb:KR4e0074_WYG_001-69a>
愛其身甚而欲納之于禮義其為慮甚逺¶矣寜死而不
肯以非義食知義之重於死也寜無後¶而不敢以非禮
娶知失禮之重於無後也僥倖茍冒¶於一時而䝉垢被
汙于萬世小則閭里識之以為訾¶大則册書著之天下
笑之聞其名則唾噦不欲入于¶耳計其所得曽不若秋
毫而賤辱其身使孝子羞以<md:KR4e0074_SBCK_001-57b>¶為父正士羞以為友遺裔
逺𦙍羞以為祖不亦或哉¶且人不患不富貴而患不能
慎行無行而富貴無益¶其為小人守道而貧賤無損其
<pb:KR4e0074_WYG_001-69b>
為君子吾家自始遷¶祖至於余身十五世矣以言乎貲
産則不踰于中家¶以言乎爵禄則未有以位乎朝者然
而不愧於人見¶推於世者以先人世有積徳蓄學操行
異乎恒人焉¶耳逺者余不足知之若曽大父西洲府君
之純厚慤¶大先君太守貞惠公之亷介方正視古之賢
者豈有¶間哉吾族之人暨將來而未至者烏可不效也
人莫¶不喜為名人之子孫而不知其尤難於衆人蓋徳
大<md:KR4e0074_SBCK_001-58a>¶則難繼行髙則難稱有善過於人人未之取也曰其
<pb:KR4e0074_WYG_001-70a>
祖之賢不但如斯而已有惡未著人已責之以為不¶肖
曰若之祖何人也而為此哉故生於㣲宗庸族者¶過易
隠而善易著以其特出掩於其先人皆異之故¶不求其
備也生於世家者過易聞而善難昭以其先¶多顕人而
不可企也嗚呼方氏之嗣人奈何而不慎¶乎君臣父子
兄弟夫婦朋友五者天倫也斁天倫者¶天之所誅人之
所棄生不齒死不服葬不送主不入¶祠譜不書其名行
和於家稱於鄉徳可為師者終則¶無服者為服緦麻有
<pb:KR4e0074_WYG_001-70b>
服者如禮祭雖已逺猶及雖無<md:KR4e0074_SBCK_001-58b>¶主祭者猶祭如是而不
能為君子則非方氏之子孫¶也告于祠而更其姓不列
于譜¶
　　　修徳¶
能為衆人所不能行之事者其子孫必享衆人所不¶能
致之福人之為善非為子孫計也然天道之於善¶人以
及其身為未足常推餘澤以福其後人則亦曷¶甞不為
子孫計哉第衆人之計速而易致而君子之¶澤逺而難
<pb:KR4e0074_WYG_001-71a>
讐故趨乎善者常少溺乎利者常多衆人¶毎笑為善之
士為迂緩無術而不知天道之所佑固¶在此而不在彼
也天下無千載全盛之國無百年全<md:KR4e0074_SBCK_001-59a>¶盛之家天豈不欲
有國家者乆而不墜哉或一再傳¶而失之或未終其身
而不振得之於勞勩艱難之餘¶而敗之於談笑燕安之
頃非其智力所不能徳不足¶而子孫無所藉以自立也
人之生於徳善之家猶木¶之生沃土蚤發而易長華茂
而後凋磽田瘠壠雖有¶萌蘖之滋拳曲擁腫終不足觀
<pb:KR4e0074_WYG_001-71b>
則所籍使之然耳今¶之人莫不欲子孫之蕃賢才之夥
傳緒乆而不衰而¶莫能為善此猶不藝而欲穫也不獵
而欲衣狐貉也¶孰從而致乎故富貴而不修徳是以爵
禄貨財禍其¶身也富貴其子孫而不力為善是置子孫
於賤辱之<md:KR4e0074_SBCK_001-59b>¶穽爭奪之區而不顧也使貴而可傳則古之
顕人與¶齊魏秦楚之君至今不失祀矣使富而可傳則
趙孟¶三桓之裔有餘積而無憂矣然而皆莫之存何哉
徳¶澤既竭而後人莫能繼也先人有千乗之勢萬室之
<pb:KR4e0074_WYG_001-72a>
邑不足恃也金帛菽粟盈溢廪廥不足恃也惟有餘¶徳
焉為可恃而恃之者身必危可恃以存者其惟徳¶修於
身而不懈者乎徳有及乎數百年者有及乎百¶嵗者有
及乎當世者有及乎一鄉行乎一家者子孫¶之食其報
也恒視所及為廣狹道術材畧髙世而㧞¶類或見於事
功佐明主除暴亂立法制或著於書以<md:KR4e0074_SBCK_001-60a>¶陳仁義政教正
人心於將亡遏邪説於欲盛此徳於¶數百年者也不能
如彼之盛而其所為可以扶衰拯¶溺為百年所依怙者
<pb:KR4e0074_WYG_001-72b>
百年之所徳也又不能然而濟¶當時之難者當時之所
徳也下此而盡力於一鄉行¶法於一家鄉與家賴之亦
可以及其子俾不遽至於¶禍敗况其所及愈大則所利
愈逺乎閭巷之士欲澤¶天下後世固非其職然因其身
之所居以為其分之¶所當為奚為而不可也故事親而
孝事長而弟族焉¶而睦婣焉而義慈恭恵和不犯不忮
以此守身而無¶媿者其徳可以澤其子推而行于鄉矜
寒恤飢周人<md:KR4e0074_SBCK_001-60b>¶之所不及而為人之所難為其𦙍嗣有不
<pb:KR4e0074_WYG_001-73a>
興者乎有¶位而立功學道而立言皆人所可致者孰謂
吾族之¶人而不能為善人乎孰謂為善而果不可恃乎¶
　　　體仁¶
天之生人豈不欲使之各得其所哉然而勢有所不¶能
故托諸人以任之俾有餘補不足智愚之相懸貧¶富之
相殊此出於氣運之相激而成者天非欲其如¶此不齊
也而卒不能免焉是氣行乎天地之間而萬¶物資之以
生猶江河之流渾涵奫淪其所衝激不同¶而所著之狀
<pb:KR4e0074_WYG_001-73b>
亦異大或如蛟龍小或如珠璣或聲聞<md:KR4e0074_SBCK_001-61a>¶數千里而或汨
然而止水非有意為巨細於其間也¶而萬變錯出而不
可禦人何以異於斯乎智或可以¶綜覈海内而闇者無
以謀其躬財或可以及百世而¶餒者無一啜之粟天非
不欲人人皆智且富也而不¶能者勢不可也勢之所在
天不能為而人可以為之¶故立君師以治使得於天厚
者不自專其用薄者亦¶有所仰以容其身然後天地之
意得聖人之用行而¶政教之説起故聖賢非爲已設也
<pb:KR4e0074_WYG_001-74a>
所以為愚不肖之¶資貨財非富匹夫也固將俾分其餘
以補人之匱乏¶三代之盛是法行於朝廷達於州里成
於風俗而入<md:KR4e0074_SBCK_001-61b>¶於人心是以天下無怨嗟之民乆矣其亡
而莫之復¶也世之志義之士猶有推其所有餘行其所
可為者¶其亦先王之所取者乎然非知本者不知其意
之美¶也人之挾所長以虐同類繇不知本故耳使知斯
人¶之生皆本於天視人之顛隮䧟溺與已無以異則民¶
焉有失所之患哉余病乎未能而欲試諸鄉閭以為¶政
<pb:KR4e0074_WYG_001-74b>
本數百家之鄉其人必有才智貲産殊絶於衆者¶雖廢
興迭出而未甞無毎鄉推其尤者為之表使為¶二廪三
學廪之法豐嵗夏秋自百畝之家以上皆入¶稻麥于廪
稱其家為多寡寡不下十升多不過十斛<md:KR4e0074_SBCK_001-62a>¶使鄉之表籍
其數而衆閲守之度其凡嵗可得千斛¶以備㓙荒札瘥
及死䘮之不能自存者其入也先富¶而出也先貧出也
視口而入也視産産多者皆庚加¶息十一不能庚則否
廩之左立祠以祠入粟多而及¶人愽者祠之左右序揭
<pb:KR4e0074_WYG_001-75a>
二板左曰嘉善書其人之績¶板以朱書以青右曰媿頑
板不飾書以白書吝而私¶者為表而不均者漁其利而
不䘏民者嵗再集衆謁¶祠而讀之以為戒學之法各立
師一人以有徳而服¶人者為之立司教二人司過二人
司禮三人鄉人月¶吉盛衣冠相率謁學暇則逰於學問
乎師有違過者<md:KR4e0074_SBCK_001-62b>¶於師乎治悖教不良者師與其罰其教
法如族學之¶儀¶
　
<pb:KR4e0074_WYG_001-75b>
　
　
　
　
　
　
　
　

遜志齋集卷一

<pb:KR4e0074_WYG_002-1a>
欽定四庫全書巻
　遜志齋集巻二¶　　　　　明　方孝孺　撰
