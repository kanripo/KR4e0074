# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:44
#+PROPERTY: JUAN 7

<md:KR4e0074_SBCK_007-1a>¶　雜著¶
　　靈芝甘露論¶
聖人有非常之徳故天地有非常之徴天之有雨露¶地
之有草木此其所常有者也於其常不足觀聖人¶之盛
惟其徳充仁著㝠符黙感露而有甘露焉草而¶有靈芝
焉沛然而降莫測其源&KR0177;然而華莫究其根<md:KR4e0074_SBCK_007-1b>¶或瑩潔圎
<pb:KR4e0074_WYG_007-1b>
浄而其味如飴或敷為七莖九莖而質備¶五色此豈可
以易致哉徳昭乎上下仁盖乎六合大¶而日月星辰遵
其度小而昆䖝動植得其性中而黎¶庶䝉澤樂生故天
為之發醇地為之孕英使粹美奇¶秀之氣於茲二物而
見而二物未足以盡之則又為¶鳥之鳯獸之麟鱗而為
龍介而為龜未見聖人者因¶其世之所有而知其徳既
見聖人者因其徳而信天¶地禎祥不易致而古昔之致
此祥者未之數遇也臣¶竊求聖人之徴於聖世甘露靈
<pb:KR4e0074_WYG_007-2a>
芝發祥於畿甸山川¶之間者多矣非極盛徳何能致此
赫赫之嘉祥哉昔<md:KR4e0074_SBCK_007-2a>¶者誦諸傳記而今得躬覩之斯可為
天下慶非特一¶時美觀也雖然臣聞天地於禎祥之類
非惟見於物¶亦間見於人故物有非常之質人有非常
之才非常¶之物僅可為太平之徴非常之才實可以致
太平之¶盛是以聖人尤貴之重之徳可以善俗行可以
化民¶使人見之而喜即之而慕巋然傑然為禎祥於天
下¶國家者此真人之甘露靈芝也天地之佑聖人者意
<pb:KR4e0074_WYG_007-2b>
其在此豈徒見於山川之間而已哉¶
　　郊祀頌(有序/)¶
皇帝肇禋于上下神祇奉太祖髙皇帝配先是十二<md:KR4e0074_SBCK_007-2b>¶月
癸夘朔乘輿臨視殿壇戒飭百吏滌牲省器各嚴¶厥職
無敢或違是月戊寅上御奉天殿羣公卿士咸¶受誓戒
其夕宿于齋宫明日己夘出舎皇邸尚食進¶素膳及期
行事自元旦至于祭天地開朗日月華曜¶氛祲屛除風
氣穆清方當出郊龍旗徐行萬騎不驚¶山川草木皆有
<pb:KR4e0074_WYG_007-3a>
喜色六軍百姓忻躍聚觀洎将展禮¶玉輅望門降趾而
趨脱舄登殿秉璧奠瓉興俯拜跪¶寅畏慎恭如對天顔
與神明居星妃岳君海王瀆長¶翕忽腌靄若歆若格夜
半禮成仰瞻霄漢煥朗澄瑩¶上為動容昧爽還坐正殿
在廷臣僚及百執事相率<md:KR4e0074_SBCK_007-3a>¶拜賀畢同進言曰王者嗣位
而郊見上帝盖上以占¶天心下以定民志若天地享答
神靈悦豫黎民永受¶福祉茍不順洽人用弗寧今皇上
肇祀而神祗協賛¶六合之内光照顯赫陽明發舒隂慝
<pb:KR4e0074_WYG_007-3b>
消伏浹于旬日¶纎翳靡形白叟鮐翁嘆未嘗遇茲豈智
力所及哉上¶之至誠貫徹二儀皇天降鍳錫以萬年休
命祥徴灼¶灼可信不誣翰林侍講臣某曰誠之動天固
然矣然¶臣伏覩陛下自即位以來鴻恩惠澤漸漬萬方
赦重¶罪免逋租恤困窮賑乏絶受直言褒賞良吏登任
才¶俊寧屈國法而不忍以法病民寧闕儲積而不忍以<md:KR4e0074_SBCK_007-3b>¶歛妨農仁聲義聞升格穹昊上帝眷懐保祐顧綏若¶父
慈子夙夜不忘祀而居歆盖盛徳之明驗也天所¶享不
<pb:KR4e0074_WYG_007-4a>
常視徳臧否中為喜怒有徳而生民安其治則¶天心悦
無徳而怨讟下興則天用不佑徳之動天厥¶惟昭哉臣
不佞幸執筆綴從官後躬覩盛禮謹作頌¶辭以明聖徳
之格天以播善政于無極其詞曰上帝¶至仁視民如傷
眷求同徳俾典萬邦自唐之衰盜擅¶中國迨于有元人
胥于溺赫赫太祖受命孔時黄鉞¶朱旗載清九圍復天
之常修人之紀蕩削穢腥上帝¶攸喜休養黎元若疾在
身大功未終授之聖孫惟聖<md:KR4e0074_SBCK_007-4a>¶天子皇祖是嗣奉承天心
<pb:KR4e0074_WYG_007-4b>
克受帝祉霈澤是施大賚¶是庸桁楊不陳囹圄虚空孰
租之逋奚貸之負厥數¶千億棄而勿取孰為螟蟊撲之
除之降以風雨俾涵¶濡之登賢用能幽滯奮發容受嘉
言衆志必達四海¶所環有萬其區至仁溥暢庶類昭蘓
乃諏令辰正月¶壬午誓戒臣工大祀攸舉陽徳顯融歛
戢羣隂天開¶日舒百神鍳臨玉輅出郊樂備不作齋于
祠宫盛服¶儼恪肅肅于動栗栗于言上帝在茲敢有弗
䖍昭哉¶廣殿取類明堂金舖瑶礎勢釖穹蒼鼎爼既豐
<pb:KR4e0074_WYG_007-5a>
幣玉¶既飭灺燭煒煌騂牲芬苾乘輿徐來及門而趨執
圭<md:KR4e0074_SBCK_007-4b>¶屏息仰覿天居乃盥乃薦乃綏乃燎儼若居歆覩其¶
色笑分命臣僚獻于羣神合敬同誠百禮具陳雲君¶岳
祇海王瀆伯厥靈洋洋來舉飲食帝謂天子致孝¶事天
愛錫純嘏子孫萬年太祖嘆言天子至仁恩加¶黎庶四
夷咸賓天子稽首受天之胙拜跪周旋如奉¶寳路樂止
禮成夜氣正中星斗交羅其光烿烿聖情¶欣豫上帝予
輔萬口同聲昔未嘗覩還坐法宫端拱¶受朝至和盈庭
<pb:KR4e0074_WYG_007-5b>
如聞九韶天子曰嘻來爾臣隣惟天¶惟祖匪徳疇親政
或未脩惠或未博各殫乃心助予¶諮度勿厚其歛重困
細氓勿苛爾刑必臻乎平乃稽<md:KR4e0074_SBCK_007-5a>¶詩書乃施教化乃建皇
極崇王斥伯準則尭禹紹述¶商周純用道徳配古作逑
邪慝隂類弗眤弗使君子¶陽剛是崇是仕民所願欲宵
旰推行其所畏惡絶于¶未萌人心既悦天命自久聖子
神孫百世之保流以¶源長國以仁興敬天靡渝萬方永
貞
<pb:KR4e0074_WYG_007-6a>
　　凝命神寳頌(有序/)¶
皇帝始即阼布徳施仁大宥萬方恩聲義聞震于四¶表
函夏之間羣黎胥慶於是天啓厥祥地效其珍廼¶元年
使者還自西方爰得青玉於雪山廣袤踰二尺¶揆其初
得徴兆異常質理栗温世所希見來獻天府<md:KR4e0074_SBCK_007-5b>¶先是上在
儲宫嘗夣神人致上帝命授以重寳及是¶獲玉宸衷密
感未俾宣露二年正月十一日上将郊¶祀乘輿出宿齋
宫其夕復若有覩與前夣協驚窹欣¶喜遂命玉人肇工
<pb:KR4e0074_WYG_007-6b>
琢為大璽方尺六寸九分親定其¶文曰天命明徳表正
萬方精一執中宇宙永昌其嵗¶十二月工以成奏名曰
凝命神寳三年正月元旦告¶于天地祖宗為文以示遐
邇羣臣稽首稱賀是日討¶罪之師適來獻捷王旅奮伐
逆黨大奔越十三日郊¶見上帝十九日享于太廟每嵗
正月恒病隂雨至是¶自元日至于郊廟翳氛屏除日月
華曜山川軒豁神<md:KR4e0074_SBCK_007-6a>¶人喜悦咸以為上徳格天而天錫斯
寳及寳既成天¶必錫以介福将見年穀屢豐災害不作
<pb:KR4e0074_WYG_007-7a>
黎元安富草¶木鳥獸皆遂生育茲其端已見矣寳之明
徴豈徒然¶哉臣孝孺乃言於衆曰人知寳厥寳而不知
天之攸¶寳知天之攸寳而不知皇上之所以寳斯寳也
昔在¶古初聖帝明王有大寳焉位以之定民以之安天
以¶之清地以之寧禍亂以之消福祥夀考以之致子孫¶
賢才以之盛且昌尭舜禹湯文武受于天而得之夏¶癸
商辛周幽厲秦政隋廣天不畀而失之漢髙文光¶明唐
太宗宋太祖窺是寳而弗能有其全是寳也或<md:KR4e0074_SBCK_007-6b>¶謂之中
<pb:KR4e0074_WYG_007-7b>
或謂之仁或謂之皇極或謂之寛厚數千載¶間有得焉
者寡矣不可以智取不可以才獲不可以¶力争乃至皇
上而天復授焉用其緒餘已霈如霖雨¶潤澤天下而民
被其惠者方來而未艾也尚恐保之¶者或未能盡復恐
後之君國子民者不知寳之所在¶也取陶唐虞夏三聖
人相傳之要而銘刻焉盖精以¶擇之一以守之而用其
中於民徳繇此立政繇此成¶天命繇此凝天下之至神
豈有加於此者哉天不言¶授皇上以寳皇上以一言發
<pb:KR4e0074_WYG_007-8a>
帝王之寳昭哉鑠乎真¶萬世之鉅範百聖之𢎞謨也彼
秦之斯衒其蟲篆天<md:KR4e0074_SBCK_007-7a>¶厭其醜焚而燼之久矣衆兆蚩蚩
追而索之噫匪有¶見乎神寳孰知彼之為陋且卑乎古
者國之制度繫¶天下安危生民治亂者史必書之其可
咏嘆稱録者¶縉紳學士頌之臣官以文學名而職在太
史躬覩盛¶事其烏可以已廼拜手稽首獻頌曰天有大
寳授之¶人君百世相傳鮮得其真其寳伊何神妙莫測
歛藏¶一心施覃九域爰在中古無器有文姒受重華承
<pb:KR4e0074_WYG_007-8b>
諸¶放勲三聖繼作迭居天位有寳守之四海大治其精¶
其一曰執厥中曰仁曰義異號同功成湯得此表正¶萬
邦周武丕承於前有光降自嬴秦聖賢迹熄以器<md:KR4e0074_SBCK_007-7b>¶為寳
不寳道徳茫茫千載帝王孔多傳祚短長視寳¶如何得
聖緒餘亦克康乂漢唐而下駁而靡粹惟明¶天子天實
啓之授以大位俾作君師克仁克明克武¶克毅動謀于
神静協于帝上帝之心惡殺好生皇宣¶慈惠任徳緩刑
孰辜之負幽抑罔雪剖其桁楊解其¶縲絏孰租之逋身
<pb:KR4e0074_WYG_007-9a>
困家傾焚其簿書俾吏勿徴孰厄¶于窮鬻及男女出金
為贖還畀父母有胔于途或骼¶于原歛而瘞埋釋其痛
寃或以飢寒殺越于貨止戮¶其魁餘黨皆赦或以單弱
脅從暴強釋而弗誅賜衣¶與糧一話一言務崇寛大公
卿士庶以薄相戒羣喙<md:KR4e0074_SBCK_007-8a>¶懽騰幸逢聖明盍朝乎仕将野
乎畊葺爾室廬育爾¶孫子保無外虞終樂田里民心和
同實與天通天念¶天子養民之庸錫以寳玉夢神告語
曰予命汝永為¶民主天子曰嗟天命孔祥我造重器以
<pb:KR4e0074_WYG_007-9b>
福萬方昔人¶所寳寳止乎器器雖可久道不足貴精一
執中二帝¶之謨我刻斯寳與聖合符告于祖宗達于天
地著乎¶文章炤臨後世得道者昌失道者亡以道為寳
肇自¶聖皇皇陛黼座寳在左右匪道弗言匪道弗履威
罰¶慶賞必信必明聖謨在前敢有不平用賢去邪必篤¶
必果祗服聖訓不慎其可出令發政道為權衡喜怒<md:KR4e0074_SBCK_007-8b>¶從
違以道為經緝熈日新大中之道僉曰神哉茲惟¶大寳
寒暑以順雨暘以時災害以消民物以孶云誰¶使然茲
<pb:KR4e0074_WYG_007-10a>
寳之神匪寳之神天子之仁大哉聖仁天地¶是配傳示
無疆宇宙永賴¶
　　省躬殿銘(有序/)¶
皇上嗣大寳位清心恭已喜怒不形輕徭減賦賞罰¶以
類舉措得宜行之期年萬姓悦服羣生欣豫薄海¶内外
薫為太和上猶謙讓弗自以為徳旦暮親政勤¶勵靡遑
復於乾清坤寧南北二宫間為退朝燕處之¶殿置古書
聖訓於其中沈玩靜思名之曰省躬諭以<md:KR4e0074_SBCK_007-9a>¶尚父所存
<pb:KR4e0074_WYG_007-10b>
書之㫖夏書所歌聲色宫室之戒曰汝¶其以是為銘臣
受命而退拜手稽首言曰天下國家¶之本在乎君君之
所以建極埀範於四海者在乎身¶而致此身於無過之
地俾黎元䝉福後世承式者不¶以心為之宰乎是心也
五性具焉五典行焉萬理萃¶焉萬事出焉茍或不有以
持之則發乎正者易㣲流¶乎欲者易危是以聖人慎之
而加省察之功徳若尭¶舜可以為至矣而兢業不懈勲
若禹湯武王可謂難¶能矣而未嘗敢忘乎學衹徳而聞
<pb:KR4e0074_WYG_007-11a>
善則拜者禹也屏¶逺聲色貨利而聖敬日躋者湯也從
事敬怠義欲之<md:KR4e0074_SBCK_007-9b>¶訓而銘于席鑑衣冠以自警者武王也
其為事不同¶其敬以省躬則一也故其徳業如日月之
光與天地¶並存後之君非無雄才美質然不知聖學之
要或始¶于勤而終于肆或勉強於衆庶膽覿之時而放
逸於¶閑居狎處之際其不能比隆於古豈無所由然哉
惟¶我皇上以二帝三王之資居二帝三王之位而篤志¶
聖人之學日蒞治朝命令之宣政事之著陶冶庶類¶而
<pb:KR4e0074_WYG_007-11b>
措斯民于治安者既無媿於古矣退而燕休不少¶暇逸
而復省躬于斯焉覩棟宇而若上帝之臨撫屏¶扆而若
祖考之格聖心湛然與天為一思慮圗猷靡<md:KR4e0074_SBCK_007-10a>¶有弗敬至
理昭朗邪慝消除愛惡怒欲之偏無自而¶出芬華靡麗
之誘無間而入固不待省而自存也而¶省躬之念不忘
匪深得乎尭舜禹湯相傳之道烏能¶臻斯盛乎斯道不
傳也盖久徒知以智術法律為治¶以故小不足以移風
易俗而大不足以祈天永命聖¶上以敬為學繼自今始
<pb:KR4e0074_WYG_007-12a>
終弗二内外罔愆将見隂陽¶協年穀登四靈至品彚咸
若子孫黎民受祉于千萬¶年矣臣幸以勸講為職謹奉
制獻銘曰天眷君徳付¶畀兆民民之慘舒繫乎一人萬
化之原庶政之本大¶哉此心與天地準心乎克敬恭已
無為百度以貞四<md:KR4e0074_SBCK_007-10b>¶海雍熈或怠以肆天徳淪亡内外交
荒邦用弗昌至¶聖惟尭舜禹湯武以敬相傳千載同矩
明明天子前¶聖是師端拱法宫天下順之未旦而朝既
旰而食淵¶黙齋荘以建皇極于郊于廟鬼神降臨惠于
<pb:KR4e0074_WYG_007-12b>
臣民動¶靡不欽任官以賢敷政惟徳薄賦寛刑恤孤掩
骼至¶仁暢達霑被萬方惟帝克敬惟天䧏康帝心弗居
彌¶自謙抑内殿燕休寅恭朝夕究觀前史以鑑安危左¶
書右詩千古與期嗜好未形防鉅于小喜怒之發必¶循
乎道恩欲其普政欲其平兵欲不試刑寓好生下¶察民
情上祗天戒咸省諸躬無時怠懈敬怠之徴古<md:KR4e0074_SBCK_007-11a>¶有訓辭
怠則患生敬為福基身心既謹復省于事圗¶於盛時可
保長治帝心乾乾如日在天不息于行照¶臨八埏華搆
<pb:KR4e0074_WYG_007-13a>
有嚴實資聖敬育徳綏民永受天慶¶
　　慎獨齋銘¶
恒人為善徼利務名謹於昭昭肆於㝠㝠乘衆不察¶恣
意所向人欲横奔天理淪喪君子懲之慎於至㣲¶匪虞
人覺而畏已知一念之萌必存乎正片言之發¶必主乎
敬勿謂闇室忽而不欽易欺者人難欺者心¶勿謂細行
放而或貳細行不修大徳将敗惟聖之明¶不見是圗矧
茲士子不敬謂何於赫天君宰爾百體<md:KR4e0074_SBCK_007-11b>¶率而從之勿越
<pb:KR4e0074_WYG_007-13b>
乎禮禮為教本敬為徳基本立基宏¶奚施弗宜齋居有
嚴學者孔秩監茲勿忘聖謨如日¶
　　謹節堂銘¶
天道在人為心之仁仁道之大始於事親事親能養¶謹
節為貴謹則無憂節則不匱我持我身我力我田¶綵服
餘閒挾我簡編雖無顯榮我親則安雖無三牲¶亦有㫖
甘進立于朝大夫卿士揚名尊親由謹節始¶寧海童君
以是名堂養親其間華扁煌煌我作斯銘¶用揚厥徳有
<pb:KR4e0074_WYG_007-14a>
過其閭為我必式¶
　　喜友堂銘<md:KR4e0074_SBCK_007-12a>¶真素先生家于海隅自其先人兄弟共居爰議築室¶燕
衎以娛卜諸溪南龜恊其繇除荒剔穢以葺户牖¶先生
左處諸季在右雍雍愉愉子姓先後徴名陶詩¶命以喜
友名成益喜與客飲酒酒半有客離席而嘆¶揚弁啓齒
以言子所為喜者吾能論之凡人喜幸出¶於憂患病者
喜愈客者喜還困者喜舒危者喜安又¶有人焉縁物而
<pb:KR4e0074_WYG_007-14b>
喜誇者喜權譁者喜市荒者喜色貪¶者喜賄相彼所喜
先生不取恂恂骨月恩義有加一¶室團欒其喜無涯此
於人情相去幾何且子不聞兄¶弟之間非特于今古人
所難歌形斗粟詩賦然萁豈<md:KR4e0074_SBCK_007-12b>¶曰無家兄弟為仇先生之
居雖陋弗完我行其庭爾¶箎爾塤先生之身雖隠林阜
我觀其私爾足爾手食¶不待奢分饔并飱居不待華同
温共寒霜露之晨風¶月之夕行吟接履坐諷聨席三畆
之宅五畆之原弟¶耨于後兄耕于前既孝既友從容話
<pb:KR4e0074_WYG_007-15a>
言飲此醇醴盎¶然春温凡登斯堂與飲斯醴歸視其家
孰無兄弟先¶生之喜不私諸已将令吾徒聞風而起将
令吾居永¶為孝里先生聞之欣然而喜衆賓酢酒先生
起舞取¶酒酌季且笑且語豈無他人不如我同父¶
　　友于堂銘(有序/)<md:KR4e0074_SBCK_007-13a>¶寧海竺君允恭與其二弟允升允和皆好學而知義¶以
友于名堂盖有志乎敦睦者因銘以著其美且以¶大且
逺者勉之銘曰天賦恒性厥倫有五君親兄弟¶朋友夫
<pb:KR4e0074_WYG_007-15b>
婦親之當愛君之當忠人雖至愚鮮不率共¶婦以情合
乖戾者寡朋友義交以道相下至於兄弟¶本乎一身或
頑不知覆若他人有藩其廬有異其畆¶有富千乘不餬
其口有忌其才斥之不疑寧以天下¶付諸癡兒僨業隕
身莫不由此嗟彼不仁實滅天理¶天之俾汝為弟為昆
夫豈人力乃命攸存長少雖殊¶其本則一孰非遺體而
忍不恤弟寒父憐兄饑父悲<md:KR4e0074_SBCK_007-13b>¶胡私其身曾不致思在父
之身或有痾癢手足撫摩¶不待勉彊今雖異形其氣則
<pb:KR4e0074_WYG_007-16a>
同安危憂樂孰不相通¶懿美竺君好學慕道謂道之要
惟孝惟友既孝于親¶復友同生髙堂其嚴掲以嘉名嗟
嗟斯民皆予兄弟¶顛連無告視之顙泚由近而逺尚克
推之政行于家¶邦國其儀之¶
　　慎思堂銘(有序/)¶
廬陵劉君子博以文學恪忠受知于上擢磨勘司丞¶名
其退食燕居之堂曰慎思余善是名喜劉君之能¶於職
也銘以相之銘曰惟皇建徳統綏萬民孰輔承<md:KR4e0074_SBCK_007-14a>¶之小大
<pb:KR4e0074_WYG_007-16b>
庶臣或弼其違或敷其治有舉大綱有親細¶事其在賢
哲視職則思忠國尊君不顧其私曰此下¶民與吾同體
孰艱孰危孰困寒餒孰為昏迷汨其天¶明昭揚大猷樹
之邦經虞夏之道殷周之制損益弛¶張以淑萬世凡民
所安必謀必行其所不欲必絶其¶萌静以致思俾合中
正舎寝忘食祗帝之命揆其所¶存本乎至公利澤所加
沛然無窮嗟彼小夫嗜利忘¶善豈不有思厥思不逺位
患不崇家患不昌罔上浚¶民患計不良勢有相軋智有
<pb:KR4e0074_WYG_007-17a>
可忌心所惡讐患不能¶去蚤夜以思蓄隂滋姦乘機竊
發僨國瘝官為休為<md:KR4e0074_SBCK_007-14b>¶祥為凶為禍所思一殊判若水火
若有古訓惟慎其¶幾鋤于未形絶于未為本心之明日
月之掲私欲之¶微稂莠之抜思發於中由義與仁國忘
其家民忘其¶身勲名之盛上配前古視彼小夫穢若犬
䑕劉子嗜¶學孔文而賢對越嘉名作時恭先百爾有位
慎恪厥¶職思孝思忠鞏我皇國¶
　　寧野軒銘(有序/)
<pb:KR4e0074_WYG_007-17b>
善為治者常養斯民之質於㝠㝠之中使之全其性¶而
不鑿其天顓然無思頽然無為椎魯敦樸而不雜¶以偽
故其民難揺而易化失其道者則不然搔之以<md:KR4e0074_SBCK_007-15a>¶智巧而
昡之以機變飾之以儀節而滛之以浮華於是¶天下之
文日勝質日媮民始紛紛狙伺乎下而禍亂¶因之以生
太史公班固稱漢文帝之時七八十翁未¶嘗識市井遨
遊嬉戯如小兒状余嘗思其言而嘆其¶盛盖自三代以
降數千年間俗莫醇於此時者賈誼¶輩闇於治道猶發
<pb:KR4e0074_WYG_007-18a>
憤病之斯豈足以知文帝哉以法¶術治天下固不若以
徳化先天下之為完也是道也¶惟文帝知之曹參行之
而賈誼非之此賈生所以不¶逮文帝也哉近代之政去
古逺矣然其法寛事約有¶足取者故方其承平之際老
成先進之人皆渾厚雅<md:KR4e0074_SBCK_007-15b>¶重口不出毁訕之言而身不履
詭激之行余不及見¶之而聞其流風於縉紳間盖兵革
之餘故老無復存¶者矣今乃得陳君國大焉陳君閔習
俗之澆弊欲以¶身率之名其所居曰寧野軒其意以為
<pb:KR4e0074_WYG_007-18b>
寧失之於野¶可尚哉其為名也昔漢興至文帝盖三十
餘年而後¶風俗易化安知今之異於古哉復先王之盛
殆必有¶在而君之名室烏知其非兆歟不可以無述也
乃為¶之銘銘曰皇始尚質貴乎自然不忍以文鑿民之
天¶文過為媮質甚為野以媮況野如鄭與雅大雅之音¶
澹泊無華靡曼姱都乃聲之邪質直無文其樸則美<md:KR4e0074_SBCK_007-16a>¶以
飾喪真為詖為詭惟昔有國政簡而章洽於萬邦¶民俗
阜康鉅夫碩人森列天下推其言行莫匪長者¶遺澤之
<pb:KR4e0074_WYG_007-19a>
傳今也則微不有善士孰矯循之幽幽斯軒¶茨户甕牖
其植果蓏其䕃榆栁豈無藻繪斥而弗施¶惟野之尚愧
不忍為非無才智亦有儀度慤乎不文¶惟野之慕蕩蕩
流俗機詐日繁上下胥欺莫知其囏¶軒有嘉名取則孔
逺有來遊觀尚勸為善¶
　　雙桂軒銘(有序/)¶
傳曰仁者必有後豈不然歟某遊京師識太子正字¶四
明桂公公和易誠篤表裏如一與人交豁然無隠<md:KR4e0074_SBCK_007-16b>¶類漢
<pb:KR4e0074_WYG_007-19b>
萬石君龔勝之流舉朝之士服公徳無異辭信¶所謂仁
者也既而復謁公於清溪私第見公之二子¶曰慎宗敬
曰全宗生者又皆英敏卓越讀書綴文有¶名縉紳間人
或稱之曰桂公有二良子私心固已期¶之以為必非偶
然者某東歸天台宗敬以書來言四¶明所居軒有雙桂
連理之祥因以雙桂名軒余發書¶歎曰是天之所以符
二子耶仁者之報其殆兆於斯¶耶不可無以識也為作
銘銘曰天人之間古謂難言¶是豈其然影著於形響必
<pb:KR4e0074_WYG_007-20a>
有聲感孰不應胡執不通¶訾其夢夢盍觀桂公桂公孔
仁言敷行敦二子甚文<md:KR4e0074_SBCK_007-17a>¶文則既有質則加厚稱者同口
人譽已彰天兆厥昌¶惟桂發祥一本而岐岐而合之天
意可知豈無他樹¶獨發於桂桂姓攸契雙桂鬰敷二子
之符耿哉不誣¶天亦可親日視于人肆其屈伸惟公植
徳二子将食¶益衍無匿爾衍爾昭爾公爾侯復膺天休
慈溪之隂¶雙桂森森望於東南扶桑可薪析木可焚是
桂永存
<pb:KR4e0074_WYG_007-20b>
　　五雲山房銘(有序/)¶
五雲山房者何前宣寧簿樓君士連之室也謂五雲¶者
何山名也山而加於房者何室依乎山也室則居¶之爾
而詠歌之者何樓君将出以仕而不忘乎室則<md:KR4e0074_SBCK_007-17b>¶無所忘
於心矣知本之道也知本者君子之事也何¶以昭之銘
之所由作也銘曰惟山房奥而明𢎞而有¶容君子是則
厥徳以充峻而潔不汙不湼君子是則¶以保清節山房
之中君子不忘慎終毋忘仕也孔&KR0391;
<pb:KR4e0074_WYG_007-21a>
　　林泉讀書齋銘(有序/)¶
士不知所為學久矣文辭以為華記誦以為博古之¶學
者雖不外乎此以求道然道不在是也錢塘徐君¶文以
林泉讀書名其齋余喜其好學之篤也誦所聞¶者以銘
之銘曰斯人之生去物無幾參乎兩間惟性¶之美恃美
勿斆為嚚為庸牖擴天明厥惟學功孰治<md:KR4e0074_SBCK_007-18a>¶于學而遺其
事口習心游卒淪于墊或懲其害力於¶躬行物有不知
将躓于㝠又或不然去學絶為惟心¶之求異端是歸三
<pb:KR4e0074_WYG_007-21b>
者殊科畔道則一幸有聖謨皎其¶如日匪學奚知匪行
奚臻主敬立誠卓為天民萬理¶紜紜&KR0008;之如髮春融海
澡水長泉達内剗其穢外薅¶其𢦤不吝以虧不驕以亢
以聖為準以賢為徒大道¶是趨廣居為家勿溺於汚勿
畫於邇日運天行真語¶確履細行宏猷小紀大綱察於
纎微徴於家邦誰謂¶天下難乎治平各充其需禮叙樂
成學之盛功庶其¶在此豈若偏岐僅足一已俗學卑卑
為俗攸嗤非有<md:KR4e0074_SBCK_007-18b>¶君子孰能與之錢塘之墟有書有齋我
<pb:KR4e0074_WYG_007-22a>
思古人于以永懐
　　方硯銘
方其外以由義宻而温其質也仁仁義之殷濬發斯文
以相乎乾坤
　　圎硯銘
博而圎法地與天重而碩合聖之徳既夀且堅以鎮乎
斯文
　　倭研銘
<pb:KR4e0074_WYG_007-22b>
産乎夷成乎琢宣文謨佐帷幄矧伊人可不學
　

　扇銘¶
用此以扇枕孝子之行也用此以扇暍仁君之聖也¶由
孝而充之則為奉上之忠由仁而廣之則為澤民¶之政
也¶
　　王待制私謚議¶
翰林待制王公褘使雲南以節死久而易名之典未¶下
門人議私諡之烏傷俞恂曰惟三代之學本諸身¶心著
<pb:KR4e0074_WYG_007-23a>
于行事發于文辭表裏相符華質不爽故著之¶于書者
即其操行之餘形於言行者即其學術之實¶未有言與
行乖身與學戾者也世降道䘮儒者始離<md:KR4e0074_SBCK_007-19a>¶學術心身而
二之所學歸乎仁義而所為狥乎邪僻¶考其為書則上
援聖賢稽其所至則僅同庸俗以之¶處下則不足以美
風教化鄉閭以之事君則不足以¶光華朝廷表率海内
惟待制公則不然自其少時已¶有大志受於家庭得於
師友者皆純正之學察理盡¶乎精微制行本乎忠恕負
<pb:KR4e0074_WYG_007-23b>
剛方之氣懐經濟之資當¶元之季嘗草書數千言将上
于朝以救闕失知事不¶可為乃歸休于家欲以文辭名
後世既而遭逢聖朝¶遂為史官修元史始於太祖造邦
之初終於末主播¶殂之後刪煩剔冗補其軼遺君臣賢
否邪正逆順之<md:KR4e0074_SBCK_007-19b>¶跡天地事物禮樂刑政兵民財貨消長
興廢盛衰之¶由莫不粲然包綜具有倫序嘗兩贊郡政
咸著亷能¶之聲有豈弟之徳後以伉直忤用事者使萬
里絶險¶之邦留滯數年蠻夷向義之心未洽遂加𢦤害
<pb:KR4e0074_WYG_007-24a>
竟不¶屈以死追考公平生志行端潔學術淵深其於性
命¶道徳之要治忽成敗之幾灼見洞暁發之文辭敷腴¶
蔚贍浩乎若秋江之濤鼓盪莫測而其來有本也靄¶乎
若春空之雲變化不常而其出無窮也其在翰林¶嘗掌
制命四方學者争傳誦之求者盈門以不得一¶言為耻
盖自古盛世之文一代不能數人而公之述<md:KR4e0074_SBCK_007-20a>¶作可與相
準偏才曲士多優於言而劣於行公南中¶之節奮厲卓
偉使異域知中國有守死不貳之臣其¶過於人甚逺昔
<pb:KR4e0074_WYG_007-24b>
王仲淹孟東野之徒門人朋友皆援¶古著謚後世韙之
今欲撮公文行以文暨節謚之於¶禮其可衆皆曰諾其
子紳以告天台方孝孺孝孺曰¶予嘗聞翰林學士金華
宋公稱待制公文行皆如恂¶言死而易名於義為稱乃
定謚曰文節¶
　　試筆説¶
吾居乎鄉客遺善筆二分其一於友人而用其一鋭¶而
端圎而勁以摹畫咸與心稱愛之不忍妄用遇佳<md:KR4e0074_SBCK_007-20b>¶紙墨
<pb:KR4e0074_WYG_007-25a>
洎文辭則以書書畢滌而藏之恣意率手有所¶作則用
其次者是以雖甚久而猶新焉他日友人至¶問其所得
則曰弊而棄之矣詰其用則紀錢粟貨利¶卑猥事不稍
惜視之與里巷所為偏欹軟惡者等¶不知其為美也吾
聞而歎之友人曰子何歎之細也¶以余用斯筆也而違
其任余則有過矣雖然世之用¶人者得無有甚於余之
用筆者乎筆易為也美者易¶得也用久必敝固其職也
今夫所謂賢士君子者天¶之生也難生而不夭死不疾
<pb:KR4e0074_WYG_007-25b>
病獲全其美也尤難然¶而用之者不任之以立政教修
紀法居廟朝治海内<md:KR4e0074_SBCK_007-21a>¶而卑位宂職是命一不快於意不
待其敝而棄之且¶加不勝之法焉者亦衆矣不彼之歎
而於筆焉惜是¶尚為知類也哉吾愧乎其言謂之曰筆
吾所任也故¶吾知愛而嘆之任人非吾事也吾其敢僣
而嘆乎若¶姑修其可任者以待人之任已何暇乎世之
嘆而吾¶之疑耶¶
　　畏説
<pb:KR4e0074_WYG_007-26a>
人可無畏乎幼則畏乎長賤則畏乎貴鄉則畏鄉之¶老
成學則畏士之賢者仕乎位則畏法令畏小民畏¶公議
豈特若是而已哉食焉而畏無以及乎人也言<md:KR4e0074_SBCK_007-21b>¶焉而畏
其背乎理也居焉而畏其過於燕安也寝焉¶休焉而畏
邪僻有以𢦤吾中也臨財而畏其損吾行¶也居寵而畏
其滿盈也舉一事興一役而畏其或勞¶乎民或病乎時
也然猶不特此也見少者而畏無足¶為之法見賤者而
畏無足為之養見愚者而畏無以¶教之見鳥獸草木而
<pb:KR4e0074_WYG_007-26b>
畏吾之無聞而将與之同於澌¶盡朽腐也見山林川澤
而畏吾及物之利有所不及¶也見古聖賢之言行而畏
其不可追也思乎後世而¶畏其将訾短乎我也然尚有
甚於此者視乎吾身而¶畏或不能慎守以辱乎親察乎
吾心而畏無以全所<md:KR4e0074_SBCK_007-22a>¶付以辱乎天天之畀我者為何如
仁也而或賊之以¶忮忍義也而或蔽之以利欲禮也或
為驕慢之所勝¶智也或為小慧之所淆以言乎臣而忠
或疚焉以言¶乎子而孝或惰焉以言乎大而或未能用
<pb:KR4e0074_WYG_007-27a>
天下以言¶乎小而或未能為天下用凡天職之内有所
闕皆謂¶之違天可也屋漏之間鬼神臨焉觴豆之際兵
戈生¶焉般樂怠傲酖毒存焉思慮有未純省察有未至
則¶為忽乎天矣人之於天而違且忽焉豈不甚可畏也¶
哉子受父母之命則佩而思之一有所違則世以為¶不
子臣受命於君則奉而行之一有怠事則有不臣<md:KR4e0074_SBCK_007-22b>¶之罰
天之可畏於君親也昭然矣柰何人違且忽其¶命而不
知畏也夫其不畏者非其人之過也為之師¶者莫以告
<pb:KR4e0074_WYG_007-27b>
而不自知其所受之重也使果知受於天¶者之重則其
起居食息語黙取予之際其有不愓愓¶以思兢兢以持
者乎使果知畏天命矣則所畏之事¶将日寡無所往而
不安矣不知天命之可畏則事物¶陳乎前者孰非可畏
者哉是以君子知可畏之理故¶無可畏之患小人則不
然入於可畏而不止故知君¶子小人之分觀其知所畏
與否而已矣漢中劉生仲¶義事予為弟子者五年其為
學篤謹不懈而持已以<md:KR4e0074_SBCK_007-23a>¶禮盖粗知所畏者今将貢于京
<pb:KR4e0074_WYG_007-28a>
師升于太學而達于¶天朝予欲其不負天之所畀而為
君子之歸也故以¶所當畏者告之太學先生多予之所
畏者其必有以¶正予言也夫其尚因予言而有以教乎
生也夫¶
　　習菴説¶
鄉先生陳君季明年六十餘而進學不懈間謂予曰¶吾
之生也先子以晦菴朱子之名命之及長而知其¶不可
也請更焉因名為熈既而自念名固不敢同於¶朱子然
<pb:KR4e0074_WYG_007-28b>
奚敢舎朱子之學而不學也故别號習菴以¶見志子以
為可乎予曰可哉古之人以昔賢之名為<md:KR4e0074_SBCK_007-23b>¶名者若司馬
長卿之名相如慕乎藺相如之為人而¶取之也顧元凱
之名雍蔡中郎喜之而以已名與之¶也然而長卿未必
如藺子元凱雖賢亦未嘗類乎伯¶喈豈非名可以取諸
人而道必在於自至乎君子之¶學聖賢務乎道徳之同
而不貴夫名字之類自孔孟¶以來學孔孟之道而造其
極者其名必非與孔孟同¶而其道則無不同以其志乎
<pb:KR4e0074_WYG_007-29a>
聖賢之志而習乎聖賢¶之業是以卒至乎其域而不自
知也茍為無志而所¶習與聖賢殊雖以舜禹自名亦妄
焉而已夫孰以為¶可乎今君於名則辭而不敢與朱子
同於學則習而<md:KR4e0074_SBCK_007-24a>¶不敢與朱子異可謂知所務矣然而朱
子之學聖賢¶之學也自朱子沒二百年天下之士未有
舎朱子之¶學而為學者至於道之類乎朱子者未之或
見何哉¶盖疎淺者竊其華而忘脩已之實質魯者守其
意而¶不求致用之全莫不自以為有得焉而終不得以
<pb:KR4e0074_WYG_007-29b>
成¶身而見乎世君之所習誠能以敬存心以義制行窮¶
萬物之理以周乎事盡彛倫之常而不失其中歛之¶則
措於家施之則被乎民雖欲辭其名而人固将以¶善學
朱子之道稱之矣不治其本而攻其末習乎其¶言而不
察其所由言則凡所習者未必非朱子之所<md:KR4e0074_SBCK_007-24b>¶棄也而豈
君之志也哉抑予觀世之學者少之所習¶既長而怠壮
之所習未老而忘是以雖欲志乎道而¶不可得君年愈
髙而為學愈力孜孜焉以未及古人¶為耻於是乎過人
<pb:KR4e0074_WYG_007-30a>
逺矣盖或習焉或否焉而習乎非¶所當習者衆人也終
身由乎道而不少息者君子也¶始乎無所不習而終不
習無不利者非聖賢不能也¶習乎習乎其亦有無事於
習者乎然則君也茍終身¶習焉而不止其為君子也孰
禦焉¶
　　王温子栗字説¶
浦陽義門王温柔和而好學加冠将定字其師劉君<md:KR4e0074_SBCK_007-25a>¶恐
其不足於剛也字之曰子栗為辭以祝之而復謂¶余曰
<pb:KR4e0074_WYG_007-30b>
願有教也余曰事有似異而相資者水火以為¶㸑鹽梅
以為和寒暑以為嵗由其離者觀之戾乎其¶不侔不可
比而合也然是數者必相合而後致用並¶行而後成功
夫豈果異乎哉剛柔仁義之辨不啻水¶火然未有不兼
二徳而可為君子者視其外謙卑遜¶順之氣穆然求其
内荘敬誠篤之意確然故端方而¶不犯慈良而不倚以
之措大政持大議不變辭色而¶天下從之自道之不明
士各因其資之所近為學柔¶則至於枉已剛則至於違
<pb:KR4e0074_WYG_007-31a>
衆枉已既不足以立事而<md:KR4e0074_SBCK_007-25b>¶違衆又不能有成治功之不
見於世非此也與天下¶之所病者非不足於温也而患
無以守其内是以柔¶懦者多流於詭隨劉君勉之以栗
其知所教矣慎哉¶栗乎爾毋厲外而懦中也必也挺拔
特立如雪霜之¶松栢不撓不折以固其節乎温乎戒哉
爾毋翕翕以¶合煦煦以同必也如春陽之長養生息而
不見其迹¶乎栗者所以為敬也温者所以為恕也居敬
行恕而¶至於君子吾於子乎是望雖然飲食資乎水火
<pb:KR4e0074_WYG_007-31b>
而飲¶食非水火也鹹酸本乎鹽梅而至味非鹽梅也嵗
功¶成於寒暑而天地之化不止乎寒暑也周人有言曰<md:KR4e0074_SBCK_007-26a>¶不剛不柔厥徳孔修徳備乎剛柔而剛柔不滯于事¶惟
聖賢能之¶
　　鄭叔度字説¶
麟溪鄭君叔度與某同學太史公之門謂某曰吾之¶生
先子貞孝君以楷名之及冠太史公字以叔度字¶之義
公嘗欲教我矣而未之暇幸與吾子相好子能¶知公之
<pb:KR4e0074_WYG_007-32a>
意乎知則盍為我言之某曰予未之聞也以¶臆言之公
之期叔度者不其至乎度者先王所以齊¶萬物一民志
之器也天下之物至衆也姑舉一二言¶之布帛綺錦出
於人之為其長短侈狹鄉異而家不<md:KR4e0074_SBCK_007-26b>¶同茍無度以絜之
争奪之端何由而弭乎造宫創室¶羣材既備百工咸集
木之宜圎宜方為柱為梁長之¶為棟楹短之為楔杗茍
無度以絜之何由成匠石之¶功乎作樂制器範金為鐘
斵石為磬絙絃為琴瑟刳¶竹為簫管穴匏為笙搏土為
<pb:KR4e0074_WYG_007-32b>
塤革為鼗鼔木為柷敔¶其長短豐約之制至不同也茍
無度以絜之則音何¶由而和乎任土制邑建都立國或
畫田為井或樹城¶作屏大而四海之内山嶽廣逺無際
置疆分界立為¶郡縣以統之設為上下以縻之揆里行
令數圗責貢¶茍無度以絜之孰得其數而為之限域也
哉度之為<md:KR4e0074_SBCK_007-27a>¶用亦大矣雖然度有二公家之度懸之國中
而四方¶之民各以其物來就而平焉忮者不敢怒智者
不敢¶欺吝者不敢惜強者不敢違以其折中至公而無
<pb:KR4e0074_WYG_007-33a>
私¶也由國而郡由郡而邑莫不皆然三家之村足不履¶
官府之門耳不聞法令之教削蒿而為度以竈煤節¶其
分寸量布揣帛自以為可也茍律之以公家之法¶則為
辟矣夫人之為學何以異是閭巷之氓飾詐任¶情自用
其愚行之於家非不可也折之以聖人之道¶則過矣故
聖人之道公家之度也取法乎天地合明¶乎日月前同
乎三王後符乎萬世若周公孔子者為<md:KR4e0074_SBCK_007-27b>¶度於天下者也
其次若子思孟子之徒明聖人之道¶為一時所師為度
<pb:KR4e0074_WYG_007-33b>
乎一國者也次能脩身繕行以善¶化俗若郭林宗徐孺
子之流人稱忠信者為度乎一¶郡者也次能篤愿自持
動静不悖乎法取與不過乎¶義者若元紫芝陽城之流
出能盡其職隠能固其志¶為度乎一邑者也下此則卑
矣今叔度之家秉義聚¶居者十世堂序之内秩然而禮
穆然而樂林宗孺子¶之行人人操之而叔度蔚有文聲
已足為一郡之度¶矣而太史公復以度期之豈非欲進
於其大者乎大¶莫大於聖人之道一民志而齊萬物者
<pb:KR4e0074_WYG_007-34a>
聖人之事也<md:KR4e0074_SBCK_007-28a>¶叔度日懋而學之其不得為賢者乎其不
得為一國¶之度乎豈非太史公意乎抑亦貞孝君之志
乎若夫¶漢之亷范黄憲皆以叔度為字而後之同者甚
衆二¶子雖賢而不為叔度言者将以大者望之猶太史
公¶之意也¶
　　王氏兄弟字説¶
翰林待制烏傷王先生有二子曰綬曰紳次第加冠¶於
首各請字於金華太史公公字綬曰孟緼紳曰仲¶縉而
<pb:KR4e0074_WYG_007-34b>
某告之曰美哉二子之名與字也其為用貴矣¶朝廷宗
廟之禮穆穆在位百辟布列登降俯仰之際<md:KR4e0074_SBCK_007-28b>¶鏘然有聲
者非佩玉乎即而視之天子之玉白也公¶侯之玉山𤣥
也大夫世子水蒼暨瑜也士則瓀玫也¶而貫之者非綬
乎綬則皆綬矣又即而辨之天子以¶𤣥組公侯以朱組
大夫以純組世子以綦組而緼組¶則士也緼者赤黄之
色而孟緼之字以之豈非望其¶修士君子之行而不爽
於用者乎嗚呼綬以貫玉而¶嗚乎朝廷宗廟之中孟緼
<pb:KR4e0074_WYG_007-35a>
嗜學綴文煥爛而和平某¶深願孟緼之貫道以鳴國家
之盛也雖然綬之所繫¶者非大帯乎大帯之埀者非紳
乎大帯之博四寸素¶而朱裏者天子也而裨以朱緑素
而裨埀者大夫也<md:KR4e0074_SBCK_007-29a>¶而裨以𤣥華練而裨埀之下者士也
而裨皆以緇士¶之紳三尺有司去其五寸紳與帯非二
物也謂紳為¶帯可也謂帯為紳亦可也其等雖異而其
為用約身¶而縉笏者則一也笏之制天子諸侯大夫士
以球玉¶以象以魚須文竹以竹木凡四等而将事執玉
<pb:KR4e0074_WYG_007-35b>
之時¶皆搢於紳是紳者一身之束約而敬之本也端冕
之¶巻然衮繡之班然非紳以約之未見其服之稱也球¶
象之温然文竹之燦然非紳以搢之未見其有所措¶也
而仲縉之字以之豈非望其謹飭自持而致於用¶者乎
嗚呼紳之用要矣昔之稱大儒君子曰縉紳先<md:KR4e0074_SBCK_007-29b>¶生某深
願仲縉益勉而思以嗣待制君之徳也抑又¶聞之待制
君之名為褘而字為子充褘亦服之貴者¶昔太史公嘗
推其義且相期以文顯亦既有徴矣今¶二子也亦有美
<pb:KR4e0074_WYG_007-36a>
名而某何人敢繼太史公之後哉雖¶然二子也其尚無
沗厥父某雖愚又安敢不勉¶
　　戴樂和之字説¶
事有不相謀而相感者金石土革絲木匏竹是八音¶無
知覺運動之靈世之所用以為樂者也仁義中正¶孝友
人之所為以善其身世之所謂徳者也徳修於¶已己知
之人未必深知之况此八物者何由而知之<md:KR4e0074_SBCK_007-30a>¶乎然而徳
盛則八音之樂隨之以盛徳衰則其音隨¶之以衰非八
<pb:KR4e0074_WYG_007-36b>
物之有知人之誠足以感物物有所不¶能自止也舜之
韶紂之靡靡皆資於八音者也而其¶音之不同猶陵與
谷然者非所以感之者異哉故八¶音可以人力為也能
使八音和而不失其正者非脩¶徳以和之不可也自三
代以來八音未嘗絶於天下¶然終未有及乎韶之遺音
也非其器不若其徳不逮¶也茍有太和之徳雖操牛尾
而叩缶以為節将有天¶育神化之意矣不然雖后䕫之
器尚存而欲其和胡¶可得也浦江戴先生名其子曰樂
<pb:KR4e0074_WYG_007-37a>
問字於太史公公<md:KR4e0074_SBCK_007-30b>¶字之曰和之盖勉之以徳也古人於
樂無所不用而¶今也惟有天下國家者得備而用之其
於無位者宜¶若無與焉然君子禮樂未嘗斯須去於身
者非有器¶之樂之謂盖無器之樂也有器者固有今與
古之殊¶不待器而和者今何異於古哉視於其身慈讓
忠信¶之色晬如視於其家親睦信順之意翕如此樂之
本¶也奚待於器乎戴氏自徳聖以禮樂為學先生學焉¶
而至者也和之試求樂之本於身推之於家懌乎其¶無
<pb:KR4e0074_WYG_007-37b>
乖秩乎其有儀則凡接於耳目者皆樂也余将於¶是而
考其徳<md:KR4e0074_SBCK_007-31a>¶　　傅氏字説¶
古人之於字名所以自别而稱於人不計其美惡也¶商
以前質略盖有徒名而無字者周之文盛矣周公¶孔子
文之所從出也其加字名於子宜有異焉而乃¶禽魚稱
之斯二聖人豈不欲其子有美名稱哉而卒¶不然者以
人之美不在乎名字也徳誠足尊矣雖微¶字以代其名
<pb:KR4e0074_WYG_007-38a>
人猶不敢名之茍無足尊者雖極字¶之美人不之字也
盡名之美終不能名于後世也學¶者亦勉乎徳而已何
以名字為哉然今之人不敢忽¶乎名字者以為因是或
可以勉其徳曰仁而踐仁焉<md:KR4e0074_SBCK_007-31b>¶曰義而思義焉果能因名
字之美而服行之則名字¶不為無益矣烏傷傅君循淳
慤有士行其族之兄武¶昌守伯長字之以希道其號甚
美也而願余發之夫¶道之在天下豈以言而著哉顧知
之審與略行之至¶與否耳知之而審也行之而至也道
<pb:KR4e0074_WYG_007-38b>
固将積乎身豈¶特希之云乎如使知之未審行而未至
雖欲希之安¶可得也千仭之木不自言而人稱其為千
仭號檉椐¶以梧檟人必檉椐之是豈名之為貴哉有其
實之為¶貴也希道因名字也而益進乎其實則為希道
也較¶然矣不如是名字且無與於人余言安所益乎<md:KR4e0074_SBCK_007-32a>¶　　陳野翁字説¶
天下之事不患其未備而患其太備方其未備也有¶才
智者皆可因其跡而繼之及乎既備而至於無以¶加傾
<pb:KR4e0074_WYG_007-39a>
於極盛之餘而蠧於至飾之後自非聖人矯而¶持之鮮
有不為大患者故帛之未繪也五色雖未著¶而黼黻文
章之質已具為𤣥為黄無所不可恒有餘¶美焉或者不
察而采色繪畫之炳然溢乎目者固若¶可愛而物之至
美亦窮若先王之治天下常養斯民¶至美之樸於政教
之先使之不以物遷不以習變而¶不至於不可繼是以
安化而易使和柔而易制茍為<md:KR4e0074_SBCK_007-32b>¶不然籠之以智巧誘之
以權詐彼将各逞其所長以¶馳騖于世紛紛狙伺乎上
<pb:KR4e0074_WYG_007-39b>
者日新而無窮而上之所¶操者已殫矣國家之亡罕或
不在乎此昔者孔子每¶病周末之文而欲從忠厚之先
進孔子豈惡乎文哉¶惡乎樸之散而文無措也去先王
之世益逺是樸不¶知其所在者久矣求之於通邑巨都
茫乎其不可致¶也求之於華顯之位邈乎其異於斯也
反而求乎深¶谷窮山之間盖猶有可徴者焉茍無好古
之君子與¶不溺於習俗之弊者天地之至美幾何而不
至於胥¶亡也哉常觀乎閭里之㑹凡耆舊老成之士發
<pb:KR4e0074_WYG_007-40a>
言履<md:KR4e0074_SBCK_007-33a>¶行多質實近厚有古昔之遺風而少年英鋭往往
飾¶智以相詐挾奇以相髙可喜者既過而可悲者繼之¶
吾以是知孔子之嘆有以也四明之南有邑曰奉化¶奉
化之桐炤里有士曰陳先生性髙守介類古卓行¶君子
年六十餘矣教其子甚嚴待鄉人有禮而和始¶名曰文
而字為允章既老而觀先進者之日微也復¶更名質而
字野翁余違古人亦已久矣持其身以行¶乎今之世心
恒惴然恐為淺薄之歸而不獲聞故老¶之儀刑何幸乃
<pb:KR4e0074_WYG_007-40b>
得先生乎今之俗可覩矣革既弊之¶文而復乎野以全
斯民之樸宜必自東南始東南文<md:KR4e0074_SBCK_007-33b>¶之勝處也然則先生
更字之意焉知非其兆乎余雖¶鄙且賤猶及預聞之¶
　　王子文字解¶
人非名字則不能自别於衆人然其異於衆人者不¶在
乎名字之美也視其徳與行焉耳虺蟲之厲者也¶而仲
虺為良臣蠋蝡動之微也而王蠋為貞士滅惡¶徴也而
子羽為君子疾不祥也而樗里以智聞夫豈¶在乎美其
<pb:KR4e0074_WYG_007-41a>
名字乎賢聖仁義惠哲忠孝此八者天下¶之美號世之
人以之自名者多矣人未必以是稱之¶而蓄徳謹行者
雖未嘗用之為名字人必以是號加<md:KR4e0074_SBCK_007-34a>¶焉故以美言為稱
謂不若踐之於身見諸行事之可¶寳也自有名字以來
人以美言加其身者宜亦衆矣¶而傳於世者可得按籍
而計豈非躬行有不至乎士¶或能以名字達于一鄉而
不能達于通國或稱于一¶國而不足達于天下然有達
于當時而不聞于後世¶者焉百年傳之久而遂亡者焉
<pb:KR4e0074_WYG_007-41b>
盖其名世若是之難¶也沮溺謂孔子為魯孔丘則是時
與孔子同姓名奚¶特一二哉然惟孔子傳後世為學者
師而彼咸無聞¶由是知名字之不可恃茍無足稱雖襲
聖人之名以¶自號無益也而况於美言乎人不修其可
傳者惟名<md:KR4e0074_SBCK_007-34b>¶字之務美寧非惑歟浦陽王君其名曰江而
其師友¶以子文字之其字信美也然斯文也周公孔子
之所¶終身學焉如不足賢人大儒竭心思智能欲庶幾
而¶不敢望者子文乃取以自别于人其可不懋於徳乎
<pb:KR4e0074_WYG_007-42a>
水不必皆若湘沅也惟能自達于海者則皆謂之江¶浦
江其一也其水不可容舟楫浴牛馬而以江名者¶取其
不資巨川之助而能趨海爾夫由衆人而視聖¶賢何異
水由遐荒而趨海乎然而水無微而不至於¶海者以其
不息也思是名也學聖賢之道審能如浦¶江之於海則
謂之子文也無惑<md:KR4e0074_SBCK_007-35a>¶　　黄晏仲晦字説¶
浦陽黄君晏其生之時當元至正中四方兵起天下¶大
<pb:KR4e0074_WYG_007-42b>
亂民倀倀在干戈之間奔走伏匿無一朝寧其父¶孩而
抱君曰是兒之生庶其有晏乎遂名之曰晏及¶乎真人
應命而起掃除殘賊宇内晏然十五年間遂¶至平治而
君適當加冠方斯時士之揚材露技以干¶世者又皆騷
然不得安其居其賓賛相與言曰欲晏¶者惟自晦而已
於是字之以仲晦而俾予暢其義夫¶士之生大之欲顯
功名於天下著譽聞於後世次之¶猶欲顯于一國下之
猶欲顯榮于鄉邦而奚願於晦<md:KR4e0074_SBCK_007-35b>¶哉盖晦者顯之根也曷
<pb:KR4e0074_WYG_007-43a>
不觀於大澤之龍蛇乎當天¶地閉藏之時遁形於沙泥
之下曽不如暖井之跳蛙¶惟其善自晦也一旦出則興
雲霧而雨九土矣古之¶君子其顯之至者曷嘗不由於
自晦哉或晦於屠釣¶或晦於魚鹽或晦於𤱶畝晦之乆
者受抑挫憂患必¶深所以增其智慮而助其材能者亦
衆矣故一有用¶於時天下無難為之事而立非常之功
豈彼自衒者¶所及哉然其晦也非直與庸衆人逐逐同
汙也雖晦¶其身而其心未嘗不經營乎天人之際上下
<pb:KR4e0074_WYG_007-43b>
求乎古¶今之豪傑而尚友之也茍亦逐逐然與恒人同
視彼<md:KR4e0074_SBCK_007-36a>¶自衒者又何異乎喜功好名之士挈其所有以試
於¶人非不足以立取貴富夸耀其鄉里驚駭乎衆庶然¶
而其憂殆不勝其樂其安亦不足償其危也豈非不¶知
自晦之使然耶黄君之父自危亂之時思宴安而¶以名
其子字之者又知所以保之之道可謂善名字¶矣黄君
茍能以古之君子自思而勉學焉則夫顯融¶之來可坐
而得矣不亦善於為子者乎
<pb:KR4e0074_WYG_007-44a>
　　劉士安字説¶
廬陵劉君子博善士也名其子曰善而其友字之曰¶士
安既字而問其説於天台方某曰事有一言而可<md:KR4e0074_SBCK_007-36b>¶以行
於身充諸家推之盖乎天下非士不足以知之¶非君子
不足以至之非聖賢不足以盡之者其惟善¶也乎由天
地而觀之發育鬯達盈乎其間者是理也¶由人而視之
慈愛惻怛與天地同體者亦是理也有¶形之類孰能無
之而衆人或䧟乎惡者患乎不學者¶耳士君子之為學
<pb:KR4e0074_WYG_007-44b>
豈能加毫末於斯理之外哉由是¶而發言焉則為善言
矣由是而制行焉則為善行矣¶由是而措諸事為見於
徳教則為善政矣言善言行¶善行施善政則善播乎天
下矣其身庸有不安者乎¶故士之安乎善猶衆人之安
乎利也以利為安者安<md:KR4e0074_SBCK_007-37a>¶未至而危辱繼之茍能安乎善
則貴賤富貧佚愉憂¶戚變乎外者雖無窮而其心未始
不安也劉君有學¶行仕于時其勢可以為善而其心休
休然有樂善之¶色是其善之可稱者亦衆矣又欲傳諸
<pb:KR4e0074_WYG_007-45a>
子而因名若¶字以教之豈非知所教也哉士安居乎家
則取於父¶逺焉則取法天下之善士又以為未至則上
而取法¶古之聖賢以為師則其進於善也何惑焉¶
　　蒋伯孚字説¶
予嘗觀乎大澤之陂而知易中孚之義矣方其一碧¶千
頃涵山浸空清恬静帖鱗介呈露已而風蓬蓬焉<md:KR4e0074_SBCK_007-37b>¶生拂
林動谷而加乎澤也恬者沸帖者震絲縈縠動濤¶廻浪
噴萬皺相因變怪莫盡則仰而歎曰斯所以為¶中孚也
<pb:KR4e0074_WYG_007-45b>
乎聖人之取象精矣夫澤至静物也孰得而¶感之茍以
石則石沉矣澤何能感以火則火滅矣澤¶何能感以雷
則虚聲而不動物澤何能感天之髙也¶地之厚也有生
成之力而欲一感之不可得也必也¶其風乎風動則澤
應有不待踰時而感者矣若此者¶以其中固有相孚之
理也而斯卦也巽悔而兊貞巽¶風而兊澤於象為中孚
又巽順也兌説也以順感民則¶民説而信矣於義為中孚
又二體之中畫皆陽有誠<md:KR4e0074_SBCK_007-38a>¶之義全體中虚有虚之道斯
<pb:KR4e0074_WYG_007-46a>
聖人之取義又精也夫¶人之心至深而不可測猶澤也
将何以孚之哉茍以¶威刑感之則猶以石沉澤也徒撓
之耳以智計感之¶猶以火投澤也徒自勞耳以號令感
之猶以雷動澤¶也徒震撼耳能感之者其惟誠乎以誠
感民則有不¶言而信者矣豈惟居上位者為然也雖公
卿大夫亦¶然以誠事君則君信以誠莅事則事治以誠
享神則¶受福矣豈惟公卿大夫為然也雖士亦然親親
也匪¶誠則離處鄉黨也匪誠則怨交朋友也匪誠則爽
<pb:KR4e0074_WYG_007-46b>
豈¶惟士為然也惟藝亦有然者孔子曰人而無恒不可<md:KR4e0074_SBCK_007-38b>¶以作巫醫恒者常理也謂誠也醫而非誠将孰信之¶哉
烏傷蒋伯孚士而醫者也而其名曰誠徴予説予¶故釋
其義以告之伯孚能審乎此為政可也醫云乎¶哉¶
　　蒋氏異𤓰辨¶
東陽蒋宗顯藝𤓰之圃得異𤓰焉並蒂而駢實紺色¶而
璧文圃人異之曰自吾一人詎知從事乎茲獲𤓰¶多矣
未有若斯之異者其殆祥乎不敢取以告宗顯¶宗顯視
<pb:KR4e0074_WYG_007-47a>
之果異也不敢以食奉之而歸或曰此祥也¶天下之物
異於其類者為祥爪牙角鬛之倫兟兟也<md:KR4e0074_SBCK_007-39a>¶人恒見之不
貴也其異乎類者曰麟麟不可多得也¶人貴焉故麟謂
之祥羽翮而飛者充天下人不貴之¶者必其多者也其
不可見者曰鳯故鳯謂之祥萌而¶生者衆矣而獨貴乎
朱草湧而出者衆矣而獨貴乎¶醴泉豈非以其寡哉今
夫𤓰家藝而人食之累千百¶未見其状之若此也而蒋
氏之圃獨見之安可弗謂¶之祥乎或曰不然物皆本乎
<pb:KR4e0074_WYG_007-47b>
氣化而莫能相通各囿¶於天而不知其所由木之樛者
曲者岐者詭形怪質¶萬變而不齊人不能詰其端雖木
亦不自知其所以¶然也謂木有意於為之木未嘗有知
也謂造物者使<md:KR4e0074_SBCK_007-39b>¶之然造物者不若是屑屑也然則物各
役乎天而不¶自知也明矣何預於人事乎人之指有岐
者脅有駢者¶人不知其曷為而然也夫人之靈且不能
檢其形况¶是𤓰也植物之微者自知為異為祥乎草木
之異常¶者皆氣之變也於人事乎何與而人以為祥豈
<pb:KR4e0074_WYG_007-48a>
不惑¶哉二説者相持久不能決宗顯以問余余曰謂之
祥¶者是也謂之非祥者亦是也君子之道大極乎天地¶
微通乎鬼神能充其用雨暘寒暑自我而施况一草¶之
異乎故有以致之則謂之祥可也茍無以致之雖¶使禾
頴同乎隴木理連乎庭災害之來猶有莫止者<md:KR4e0074_SBCK_007-40a>¶祥烏可
恃乎蒋氏於東陽為望族忠信孝友著于鄉¶疎親聚食
合為一身斯人之祥也祥乎斯世者也又¶何以蔓生蓏
實之怪為足尚哉且一𤓰之異於其類¶猶聞于人而名
<pb:KR4e0074_WYG_007-48b>
于世况夫徳之異於衆庶者乎蒋氏¶其益務滋乎徳而
勿異乎𤓰他日治民者奔告于天¶子以為東南之邑有
祥民者必蒋氏也耶¶
　
　
　
　
　遜志齋集巻七

<pb:KR4e0074_WYG_008-1a>
欽定四庫全書
　遜志齋集巻

八　　　　　明¶　方孝孺　撰
