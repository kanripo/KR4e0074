# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:44
#+PROPERTY: JUAN 4

<md:KR4e0074_SBCK_004-1a>¶
　雜著¶
　　周官¶
　　一¶
余始讀詩大雅豳風見其積累之盛而知周之所由¶興
然猶異之曰何其久也及讀周禮至於大司徒鄉¶大夫
州長黨正之法然後慨然歎其慮民之詳曰盡<md:KR4e0074_SBCK_004-1b>¶在是矣
<pb:KR4e0074_WYG_004-1b>
治天下易也莫難於一天下之民心民心可¶一也莫難
於使民心咸出於正道無加於堯舜求其¶治之法以為
必有異常絶特之事而其書之所載止¶於正徳利用厚
生斯三者何足為異哉然而越數千¶載卒未有棄三事
而行之者則聖人之治天下固不¶以求異也盡其道而
已斯民也無以養生則死無以¶致用則勞無能正於其
徳則愚以利言之愚不若死¶之甚也以言乎義生不厚
不過於死人不知徳必至¶於為亂故聖人尤以為先武
<pb:KR4e0074_WYG_004-2a>
王周公豈好為煩細不¶急之務哉宫室衣服欲其媺且
固墳墓欲其旌兄弟<md:KR4e0074_SBCK_004-2a>¶師儒朋友欲其聯比閭族黨欲其
相保愛葬救州與¶鄉欲其相賙相賓或嵗一讀法或月
一讀法善有可¶稱者書之惟恐不及過有稍著者戒之
惟恐不改其¶日夜提掇督勵斯民而訓之者雖父兄之
教子弟不¶若是宻也計其時之民不在於田廬則在族
師閭胥¶之庭不治稼穡則聞仁義禮樂之教蒐狩則習
弓矢¶祭酳則肄爼豆曷嘗暫放其心而弛其力哉其法
<pb:KR4e0074_WYG_004-2b>
之¶詳故(疑/衍)如此故為之民者有忠順而無乖逆可使以¶
義而不可刮以勢六七百年之間强諸侯狼顧鳶視¶者
莫敢先發陵上之言必至於周禮盡廢而後肆道<md:KR4e0074_SBCK_004-2b>¶之化
民也夫豈㣲哉秦不識其深意視為無用之虚¶言而焚
除之由是斯民如放豚逸馬肆然法度之外¶而不可復
制惰者為盜悍者為亂桀黠者雜出於徒¶囚之中馳逐
海内咸有争天下之心至於今而未已¶人情易於縱肆
而難於檢制釋先王之法服而被髪¶左袵去揖讓拜跪
<pb:KR4e0074_WYG_004-3a>
而倨傲怠佚順乎其適意也欲反¶而盡復乎古不亦難
乎然而不行其道終不足以為¶治不顧一時之怨而興
百世之墜典非明以察之勇¶以斷之堅忍以持之者不
能也庸人習於茍且智士¶畏乎造端然則何由而可復
耶君以身任之而不奪<md:KR4e0074_SBCK_004-3a>¶於流言臣以道揆之而不泥於
近利三年而成十年¶而安繼乎其後者能推而守之武
王周公之治可幾¶也¶
　　二
<pb:KR4e0074_WYG_004-3b>
以一事之失而疑先王之政皆不可行以一人之謬¶而
疑天下之士皆不可信此為治者之大患車戰古¶法也
房琯陳濤之戰以車而敗戰者遂謂車不可用¶自秦以
来不以車戰而䘮師殺將者亦多矣豈皆車¶之過哉琯
以迂疎妄肆不知人而敗非車致然也由¶琯之所為使
不以車戰其能不敗乎故議琯者罪琯<md:KR4e0074_SBCK_004-3b>¶可也罪車戰不
可也先王之政其詳不可悉知也周¶官之所載詭於聖
人之道者雖有之然遺典大法所¶以經世淑民者秩乎
<pb:KR4e0074_WYG_004-4a>
明且偹豈後世所能及乎人見¶有用之而致亂者因以
為周官罪此鄙陋無稽之甚¶者也盜竊孔子之履納之
而踰人之墻履寧有過乎¶竊履者可誅耳王安石之用
周官棄其大者而不行¶惟取泉府之一言以傅㑹其私
卒為天下禍此安石¶之謬也周官之言利亦稍宻矣蓋
以千里之邦畿而¶供天地社稷之祭車服宫室之用公
卿大夫羣臣之¶祿諸侯之燕饗四夷之遺賫咸出於是
固宜有其法<md:KR4e0074_SBCK_004-4a>¶焉然取民也有制役民也有節凶禮則無
<pb:KR4e0074_WYG_004-4b>
力政無財¶賦無關門之征其不厲民以自養亦明矣安
石不師¶其善者而泥於國服為息之説期以富國而國
終不¶能富周官之法豈止於此而已乎為治有本末養
民¶有先後制其産使無不均詳其教使無不學文武周¶
公之大意也法古者亦取其大意所屬而行之奚患¶財
之不足哉不治其本而以理財為先此文武周公¶之所
誅而周官之所棄者也安石不顧而妄行後世¶不察而
并罪周官周官何與焉自治道之不明士之¶自任者鮮
<pb:KR4e0074_WYG_004-5a>
矣自信而不惑者尤鮮也安石之自任而<md:KR4e0074_SBCK_004-4b>¶自信漢以下
儒者皆莫之及使誠識其大者而行之¶其事功豈不甚
偉哉惜其學不知道而過於自信也¶斯民不見先王之
治久矣遇主者恒患不知道有其¶器者恒患不逢其時
其法存其人存茍有遇乎世焉¶知周官之果不可行哉¶
　　周禮辨疑¶
　　一¶
周禮者周史所記周之治事書也以其出於周也文¶武
<pb:KR4e0074_WYG_004-5b>
周公之遺法㣲意往往可得而推以其成於史氏¶所述
也故不能無謬於聖人然去後世之制則已逺<md:KR4e0074_SBCK_004-5a>¶矣其有
不能大過於後世者蓋亡逸之餘秦漢之士¶以意増損
之者衆也條狼氏之誓羣臣於馭曰車轘¶於大夫曰鞭
五百於大史曰殺小史曰墨周法豈若¶是暴哉君臣之
際有常禮上不以尊而威其下下不¶以卑而屈於上道
合則仕否則引而退不宜以鞭笞¶戮辱懼之也夫馭及
太史皆近臣大夫則國之執政¶加以嚴刑而誓於衆使
<pb:KR4e0074_WYG_004-6a>
賢者居其職而能不知愧乎¶此非以禮使人之道也且
車裂鞭三百之法秦漢以¶降之所有周之盛時寧有秦
法御羣臣哉其非周制¶也明矣昔歐陽氏蘇氏皆嘗疑
周禮然皆其制度之<md:KR4e0074_SBCK_004-5b>¶失耳於道無害也周禮之善多矣
制度之不盡合豈¶足為周公累哉若其有戾於道者則
學周公者所宜¶知也¶
　　二¶
聖人之治天下立法也嚴而行法也恕嚴者所以使¶民
<pb:KR4e0074_WYG_004-6b>
知法之可畏而不犯恕者所以使民知刑罰行於¶不得
已而不怨斯二者其為事不同其至仁之心一¶也昔者
讀酒誥之書嘗疑武王欲殺羣飲者為過甚¶既而思之
武王豈好殺之主哉其為是言也蓋愛其¶民之深而人
不知也示之以姑息阱民於死地而後<md:KR4e0074_SBCK_004-6a>¶刑之孰若先之
以不可犯之禁使民不䧟於罪之為¶美乎武王以為使
殷民酗醟而至於為亂不誅之則¶害法誅之則害仁民
受其禍者必衆矣不若威之以¶至嚴使聞吾言者疑吾
<pb:KR4e0074_WYG_004-7a>
為過察吾心者感吾為仁聖¶人之用心不茍以悦民而
使民隂受其惠此仁之至¶者也周禮周之遺書其慮民
亦詳矣然不能無可惑¶者焉司徒之媒氏仲春令㑹男
女於是時也奔者不¶禁夫王者之防民範之以禮義猶
恐其為邪况納之¶於邪何以責其不由禮義乎昏娶以
禮至勞而逆情¶也越禮而奔至易而適意也然人不敢
為其易而勉<md:KR4e0074_SBCK_004-6b>¶為其所難者以有法禁存焉耳今曰不禁
人之奔孰¶肯舎至易而為其所難乎是令之行男女無
<pb:KR4e0074_WYG_004-7b>
以禮合¶者矣啓之以淫奔之路茍又從而罪之是罔民
也縱¶其越禮而不詰是賊民也夫婦者人倫之始夫婦
之¶倫不正則人之倫將亂矣武王周公烏忍為此姑息¶
之政以亂倫也哉賢人之言可偽為也聖人之心千¶載
可推而知也求其言而不合能揆之於其心則是¶與非
決矣人奚由偽¶
　　三¶
人之情不能無欲也故不能無争争而不能自直也<md:KR4e0074_SBCK_004-7a>¶故
<pb:KR4e0074_WYG_004-8a>
不能不赴愬者非人之所得已也故君子盡心焉¶察之
惟恐其不明處之惟恐不合乎中民之有欲愬¶者惟恐
其不至也安可責之以其所必無而禁抑使¶勿言乎周
禮司㓂言民以財貨相訟者令入束矢以¶罪相告者令
入鈞金而後聼之此非周制也民心貧¶富不同而後强
弱生焉强弱相凌然後獄訟生焉强¶不勝而弱勝者十
一弱不勝而强勝者十九私鬭於¶下而不勝則憤而愬
於上則凡愬者多貧弱之刼於¶勢力而不獲自存者也
<pb:KR4e0074_WYG_004-8b>
烏得鈞金與束矢乎鈞金束¶矢富强者之所有而貧弱
者之所無也茍必欲得之<md:KR4e0074_SBCK_004-7b>¶而後聼其辭則富與强者常
勝而貧弱者終困抑而¶不伸何由盡民之情而服人之
志乎以是而聼訟後¶世暴吏之所為周之法必不若是
也孔子之門蓋有¶以聼訟稱者孔子曰聼訟吾猶人也
必也使無訟乎¶夫聼訟而得其情未為失也孔子猶且
非之况苛取¶於民而禁其訟者哉治天下不能使民無
訟而禁其¶勿訟其差甚矣焉在其為周公之政吾固知
<pb:KR4e0074_WYG_004-9a>
周禮非¶全書也¶
　　四¶
治經不可致疑也疑經太過則聖人之言不行亦不<md:KR4e0074_SBCK_004-8a>¶可
無疑也不能有疑則聖人之意不明始於有疑而¶終於
無所疑者善學者也茍於信而不知擇於經何¶所明哉
周禮余之所最好而疑之為尤甚葢好其出¶於古愛其
為先王之制而惜其或失先王之意也故¶求之也詳味
之也深於其有可疑者不得不為之辨¶也昔者周公論
<pb:KR4e0074_WYG_004-9b>
為治之道備矣未嘗及乎財利武王¶受西旅之獒召公
駭然以為不可而争之夫受一犬¶未為害道財利國之
所宜用言之未為有過二公抑¶之而不言斥之而不使
人主受其貢者所以防亂源¶而慎其始也王者之所為
將為後世法舉手投足且<md:KR4e0074_SBCK_004-8b>¶不可不慎况著之於書定一
代之制周公謹之宜何¶如哉周禮之於言利何其宻也
金玉玩好則入於玉¶府良貨賄則入於内府至於山師
川師皆使致珍異¶之物其汲汲於利如此豈周公意哉
<pb:KR4e0074_WYG_004-10a>
以為周公之所¶著而法之不惟誣周公且禍後世矣昔
之疑周禮者¶詆斥過甚固不足知聖人之意然若此者
其非周公¶之言決也天下之患莫甚於名是而實非人
求之以¶其名而行之於事必自財利始元豐之禍是也
然則¶余安得不辨乎¶
　　西伯伐崇<md:KR4e0074_SBCK_004-9a>¶為史氏者之言西伯之囚羑里崇侯虎實譛之及西¶
伯得賜斧鉞專征伐而歸五年果伐崇侯虎果若其¶言
<pb:KR4e0074_WYG_004-10b>
是西伯挾天子之柄而報私怨也此必不然聖人¶之於
賞罰豈嘗容心於其間哉觀人之善惡何如耳¶其善可
旌也雖平生之所讐怨烏得不賞之其惡誠¶可誅也雖
懿親近戚吾烏敢避焉蓋此法者非吾之¶所私有乃天
子之法受之於先王而與天下共之者¶也竊天子之法
賞無功則為祐惡罰無罪則為戕善¶此二者必誅於聖
王之世紂之無道久矣諸侯豈無¶不臣服者乎其以斧
鉞錫西伯受而行之宜自不臣<md:KR4e0074_SBCK_004-9b>¶服者始必不悻悻然蓄
<pb:KR4e0074_WYG_004-11a>
私怨而圖伐之也崇侯之事¶逺不可知其詳矣吾意其
人必比㓙黨惡不供職於¶天子而侵害其與國殺虐其
民人棄蔑其宗廟故西¶伯伐之必不以其譛己也茍憾
其譛已是㣲量淺智¶之人齊桓晉文之流之所為豈足
為聖人哉且羑里¶之事不經見史所稱獻美女善馬珍
怪之説皆戰國¶之末好妄言者意搆之詞非其事之實
也妄言者見¶詩歌伐崇求其罪而不得遂誣其譛西伯
以為伐崇¶之端而不自知其謬也西伯嘗伐犬戎宻耆
<pb:KR4e0074_WYG_004-11b>
及邘矣¶則此四國者又豈皆譛西伯者耶故謂西伯伐
崇者<md:KR4e0074_SBCK_004-10a>¶是也謂崇侯譛西伯以女馬賂紂得脱者皆非也
曰¶然則史氏所述西伯之事亦有足信者歟曰惟獻地¶
請去炮烙之刑者近之餘皆無足取焉耳¶
　　武王誅紂¶
余讀春秋見其紀時書事少者止一二言多者不過¶數
十言斷斷然傳其所信而不敢肆竊嘗疑之以為¶當時
史官所載必詳矣孔子曷不盡舉而書之奚為¶簡畧若
<pb:KR4e0074_WYG_004-12a>
是哉及觀左氏榖梁公羊三子之傳各述其¶所聞甚詳
或曲説以傳經或因經而搆事肆情極論¶無復顧忌初
若可喜徐而推之率多虛詞而鮮事實<md:KR4e0074_SBCK_004-10b>¶往往不足以得
其要領而愈致人之惑然後知孔子¶謹嚴其詞若不敢
盡者憂天下後世之至也孔子嘗¶繫易以辭矣反覆詰
難至於理彰意竭而後止何獨¶於春秋而不盡其辭蓋
道可以智窮而事必以實著¶與其循疑而失實以為後
世害不若著其可信者之¶為愈也故曰多聞闕疑又曰
<pb:KR4e0074_WYG_004-12b>
吾猶及史之闕文也此¶孔子之意也司馬遷之為史記
其志以作春秋自擬¶亦非不知春秋者矣至於紀載往
昔之事竒聞怪説¶無所不錄而於三代之本紀多背經
而信傳好立異¶而誣聖人其他㣲者未足論若武王與
紂之事見於<md:KR4e0074_SBCK_004-11a>¶書最詳而遷非亂之尤甚牧野之兵非武
王之志也¶聖人之不幸也武成載其時事但曰一戎衣
天下大¶定不書紂之死者為武王諱且不忍書也他書
謂紂¶自焚死意為近之武王之於紂非有深讐宿怨特
<pb:KR4e0074_WYG_004-13a>
為¶民去亂耳當斯時使紂悔過遷善武王必不興師而¶
踰孟津及紂兵已北使紂不死而降武王必將封之¶以
百里之邑俾奉其宗廟必不忍加兵於其身也况¶紂己
死乎吾意武王見紂之死也必踊而哭之命商¶之羣臣
以禮塟之矣豈復有餘怒及其既死之身乎¶遷乃謂武
王至紂死所三射之躬斬其首懸於太白<md:KR4e0074_SBCK_004-11b>¶之旗又斬其
二嬖妾懸於小白之旗此皆戰國薄夫¶之妄言齊東野
人之語非武王之事遷信而取之謬¶也漢髙祖魏文帝
<pb:KR4e0074_WYG_004-13b>
皆中才之主非有聖智之度髙祖¶猶能不殺子嬰文帝
猶能奉山陽終其身曽謂武王¶聖人而忍其君至此乎
吾決知其不然矣茍信遷之¶言是使後世强臣凌上者
𦵔醢其君而援武王以藉¶口其禍君臣之大義不亦甚
哉吾故辨之以為好竒¶信怪者之戒¶
　　畢命¶
余讀尚書至於康王之命畢公然後知周公之忠厚<md:KR4e0074_SBCK_004-12a>¶也
殷之遺民可謂頑矣大者作亂小者驕淫奢侈不¶率法
<pb:KR4e0074_WYG_004-14a>
度禮不得而齊之徳不得而服之周公知其不¶可旦夕
治也既欲加兵誅之又舉而遷之於洛其怒¶殷民亦甚
矣然方伐叛也為大誥告四方自他人言¶之宜痛詆深
誚不比於恒民而周公方申命焉告以¶天命之去就無
一辭及其民之非多士多方一則言¶遷民之故一則言
降四國民命不誅之由反覆乎夏¶商之存亡稱其民曰
商王士曰義民而不忍少傷之¶夫周公豈不知殷民之
頑哉終不斥之為頑民而曲¶為之諱避者聖人之慮至
<pb:KR4e0074_WYG_004-14b>
深逺也民莫不有是非好<md:KR4e0074_SBCK_004-12b>¶惡善未至於此而加之以善
名則必喜而奮曰上之¶待我以善人也安敢不為善惡
未至於此而加之以¶惡名則必怨而怒曰上之不以君
子待我吾安用為¶君子故以君子望中人中人皆慕而
為君子以小人¶望中人中人或失其恒心殷民固頑矣
周公以王士¶義民待之彼欲不修士君子之行得乎聖
人之待人¶也恕如此宜乎未厯三紀而皆化也至於康
王不知¶聖人導民之㣲權命畢公繼周公之職輙稱之
<pb:KR4e0074_WYG_004-15a>
為頑¶民舉洛邑之民豈無善者哉概而謂之頑殷民聞
之¶得無怨且怒乎號之以為頑而欲責其不為頑不可<md:KR4e0074_SBCK_004-13a>¶得矣然則周公婉辭和色化殷民為君子康王發片¶言
而誣殷之民為頑民文王武王忠厚之意至是銷鑠¶殆
盡矣不然世之庸主無典則以遺後嗣者子孫䝉¶其遺
烈猶可傳數世無亂以文武周公之大徳曷為¶不二三
傳而遽㣲乎史稱成康為至治余謂周之衰¶康王基之¶
　　檀弓
<pb:KR4e0074_WYG_004-15b>
　　季武子成寢杜氏之葬在西階之下請合葬焉¶許
　　之入宫而不敢哭武子曰合葬非古也自周¶公以
　　来未之有改也吾許其大而不許其細何<md:KR4e0074_SBCK_004-13b>¶居命之
　　哭¶
成寢而夷人之墓合葬於人階下二子皆不足為知¶禮
其稱之也奚當然則知禮者宜何居曰無己則卜¶野而
遷諸猶為善乎是¶
　　防墓崩孔子泫然流涕曰吾聞之古不修墓
<pb:KR4e0074_WYG_004-16a>
取乎古而師之者以其合乎人情當乎理也父母之¶棺
髐然暴於人而不修何取乎古乎信如其言安足¶以為
聖其誣孔子甚矣謂殯乎五父之衢亦然¶
　　子夏喪其子而䘮其明曾子弔之(云云/)止亦已¶久
　　矣<md:KR4e0074_SBCK_004-14a>¶孔子之門人曾子最少曾子之父與師商固友也曾¶子
於子夏之䘮明而弔之則宜其名而數之者非曾¶子事
也傳之者過也曰朋友有過以其長也則不正¶之與曰
<pb:KR4e0074_WYG_004-16b>
非也正之者是也名而數之曾子不若是暴¶也何以明
之曰其辭倨而慢曾子之言慤而謹¶
　　有子問於曾子曰問䘮於夫子乎曰聞之矣(云¶云/)
　　止不欲速貧也¶
孔子之欲仕非為富也為行道也致美於棺椁非為¶不
朽也為廣孝也欲富而瞷且趨焉以求利於蠻夷¶之國
曾謂孔子若是乎欲全其既死之軀而因以為<md:KR4e0074_SBCK_004-14b>¶民制孔
子何取乎有子之疑曾子之問子游之答傳¶之者謬也
<pb:KR4e0074_WYG_004-17a>
　　子思之母死於衛栁若謂子思曰子聖人之後¶也
　　(云云/)子思曰(云云/)吾何慎哉¶
禮者君子恒履之器也不可斯須逺於身豈以家之¶貧
富時之通塞為行否子思賢者其於道粹矣信斯¶言也
烏在其喻於道¶
　　孔子之故人曰原壤其母死夫子助之沐椁(云¶云/)
　　止無失為故也¶
周公曰故舊無大故則不棄也茍有大故則周公必<md:KR4e0074_SBCK_004-15a>¶棄
<pb:KR4e0074_WYG_004-17b>
之矣小過而容之義也大故而棄之者亦義也察¶察然
拒昧昧然容薄量無制者之為豈聖人所為乎¶天下之
大故宜莫甚於母死而歌者矣此而不棄烏¶乎棄以是
為聖人之量吾弗知也¶
　　讀三墳書¶
書之名真而實偽者多矣何從而信之哉亦在審辨¶之
爾辨之法有三味其辭以望其世之先後正其名¶以求
其事之是非質諸道以索其㫖之淺深而真偽¶無所匿
<pb:KR4e0074_WYG_004-18a>
矣吾嘗執是以觀天下之書蓋十不失一焉¶若世傳三
墳書者則又凡鄙而易見者也孔安國稱<md:KR4e0074_SBCK_004-15b>¶伏羲神農黄
帝之書謂之三墳其言大道今此書以¶山墳為伏羲之
書言君臣民物隂陽兵象謂之連山¶易而姓紀皇策之
篇附焉以氣墳為神農之書言歸¶藏生動長育生殺謂
之歸藏易以形墳為黄帝之書¶言其目而傳以申之考
其辭則不類正其名則不合¶質諸道則淺陋而無稽其
姓紀篇曰太始者元胎之¶萌太極者天地之父母太易
<pb:KR4e0074_WYG_004-18b>
者天地之變太初者天¶地之交太素者三才之始天地
孕而生男女謂之三¶才頗剽莊列之餘言而造為異説
此其道之淺陋無¶稽者也其論物則曰木為金所剋服
陽臣十幹此後<md:KR4e0074_SBCK_004-16a>¶世厯生之常談伏羲之時曽有之乎論
民曰四民之¶物以貨為本伏羲之時曷有四民之名乎
謂封拜之¶辭曰策策始於漢而謂伏羲氏有策辭可乎
祭天地¶於圓丘大夫之妻曰命婦周禮始有之而謂天
地圓¶丘恩及命婦為黃帝之事可乎相人之術起於衰
<pb:KR4e0074_WYG_004-19a>
世¶而謂聖人以形辨貴賤正賢否為神農氏之書可乎¶
此其名之不合者也其辭皆後世俚野之談而其尤¶謬
者曰山月升騰川月專浮山雲疊峯氣雲霰彩山¶氣籠
煙川氣浮光雲氣流霞皆唐人為詩之語其政¶典篇往
往竊取書易而損益之如曰惟天生民惟君<md:KR4e0074_SBCK_004-16b>¶奉天民惟
邦本食惟民天出言惟辭制器惟象動作¶惟變卜筮惟
占先時者殺不及時者殺皆是也或者¶未之察顧謂書
所謂政典正本諸此而定為上古之¶書其亦異哉然世
<pb:KR4e0074_WYG_004-19b>
之偽書衆矣如内經稱黄帝汲冡¶書稱周皆出於戰國
秦漢之人故其書雖偽而其文¶近古有可取者此書則
又偽於近代者也其後有序¶不著其姓名自謂天復中
隱於青城之西因風雨石¶裂中有石匣得此書於匣中
其文絶與此書類天復¶唐昭宗時也豈即青城隱者所
偽邪雖然聖人之經¶猶日月然其道猶天地然使孔子
時有三墳書孔子<md:KR4e0074_SBCK_004-17a>¶固不得而删存其名而亡其書孔子
猶嘗言之今孔¶子之繫易但云伏羲氏畫八卦神農氏
<pb:KR4e0074_WYG_004-20a>
為耒耜黃帝¶埀衣裳未嘗言三皇有所謂三墳書也孔
子不言安¶國何據而言之耶然則安國之言亦妄矣彼
偽為書¶者因其言而復僣襲周禮三易連山歸藏之名
以為¶伏羲神農之書周易不可襲則以歸藏先坤後乾
名¶黃帝者故曰坤乾其亦妄之妄者耶以區區俚野之¶
文而欲托於三代唐虞之上是猶瞽夫懸破鏡於空¶中
而欲自比於日月也其亦惑之甚耶於乎世之擬¶經者
亦可以知愧矣<md:KR4e0074_SBCK_004-17b>¶
<pb:KR4e0074_WYG_004-20b>
　　讀夏小正¶
夏小正凡三百九十餘言先儒以孔子所謂行夏之¶時
者即此書且以時之正令之善釋之自今觀之其¶書記
十二月之候有關於人事者二十有七若采芸¶采蘩祭
鮪攝桑剥𤓰剥棗納蔚取荼之類皆備記之¶求其大者
惟服公田綏士女萬用入學剥鱓頒氷始¶蠺祈麥攻駒
頒馬王狩陳筋革十一事而已豈所謂¶令之善者止於
斯乎孔子有取於夏時以建寅之月¶為嵗首耳豈誠謂
<pb:KR4e0074_WYG_004-21a>
此書乎使此書果夏之遺書孔子¶曷不編於禹貢𦙍征
之間乎孔子倘見此書奚不曰<md:KR4e0074_SBCK_004-18a>¶得夏小正而曰得夏時
乎孔子未嘗指而言之後乎¶孔子者乃從而實之豈固
别有所受乎或者信其説¶遽謂汲冡書之周月觧吕不
韋之月令皆本諸此果¶何以定其先後乎聖人之經傳
之萬世而無惑者以¶其明道也於道茍無損益雖謂出
於孔氏之壁成於¶堯舜之時謂之古書則可矣吾安敢
信哉
<pb:KR4e0074_WYG_004-21b>
　　讀汲冡周書¶
汲冡周書十巻七十觧或謂晉太康中出於汲郡魏¶安
釐王冡故曰汲冡以論載周事故曰周書宋李燾¶以漢
司馬遷劉向嘗稱之謂晉時始出者非也此固<md:KR4e0074_SBCK_004-18b>¶是矣劉
向謂其書為周書即孔子刪定之餘者則非¶也何者其
事有可疑也畧舉其大者言之武王之伐¶殷誅其君弔
其民而已其世俘篇乃曰馘魔億有十¶萬七千七百七
十有九俘人三億萬有二百三十夫¶殺人之多若是雖
<pb:KR4e0074_WYG_004-22a>
楚漢之際亂賊之暴不若是之酷¶而謂武王有是乎所
誅以億萬計天下尚有人乎周¶公之用人不求偹於一
人其官人篇乃曰醉之以酒¶以觀其恭縱之以色以觀
其常臨之以利以觀其不¶貧濫之以樂以觀其不荒以
詐術㗖人而責人以正¶雖戰國之世縱横權數之徒所
不為曽謂周公而以<md:KR4e0074_SBCK_004-19a>¶此取人乎王者之師禁亂除暴以
仁義為本其大武¶篇則曰春違其農夏食其榖秋取其
刈冬凍其葆不¶仁孰甚焉其大明篇則曰委以滛樂畧
<pb:KR4e0074_WYG_004-22b>
以美女不義¶孰甚焉此後世稍有良心者所不忍為曽
謂王者之¶用兵乃若是乎其為文王之言曰利維生痛
痛維生¶樂樂維生禮禮維生義義維生仁此稍知道者
所不¶言曽謂文王大聖人而為是言乎其文傳篇曰有
十¶年之積者王有三年之積者霸霸之名起於衰世周¶
初未嘗有之謂王者不以道徳而在乎積榖之多是¶商
鞅之徒所不言而以為文王之言可乎其他若是<md:KR4e0074_SBCK_004-19b>¶者甚
衆及載武王伐商之事往往謬誕與書不合由¶此觀之
<pb:KR4e0074_WYG_004-23a>
決非周書謂孔子删定之餘者非也其中若¶諡法周月
時訓職方之篇又與爾雅月令間有合者¶竊意漢初書
亡隱士縉紳之流所偽者以為周書而¶司馬遷不察故
引而用之劉向因以為古書耳其中¶芮良夫篇最雅馴
其曰后除民害不惟民害民害非¶后惟其讐民至億兆
后一而已寡不敵衆后其危哉¶嗚呼君子之言三復其
篇為之出涕¶
　　讀司馬法
<pb:KR4e0074_WYG_004-23b>
周司馬有用兵之法至齊威王欲尊用田穰苴遺<md:KR4e0074_SBCK_004-20a>¶法乃
論古司馬法附穰苴之書於其中號司馬穰苴司¶馬法
漢藝文志百三十篇今所傳者五篇蓋周書之¶存者寡
矣而其言論猶有先王之遺意焉先王之兵¶非黷武好
勝也將止亂而已此書所謂以戰止戰者¶得之先王之
兵以愛民為本此書所謂不因㐫不加¶䘮冬夏不興師
者得之先王之世寓兵於農農隙講¶武此書所謂忘戰
必危者得之以徳不以力王道之¶盛也非此書所謂六
<pb:KR4e0074_WYG_004-24a>
德者乎正名而不尚詭王道之¶要也非此書所謂徧告
諸侯彰明有罪者乎所謂舉¶賢立明正復厥職則興滅
繼絶之事也所謂以仁為<md:KR4e0074_SBCK_004-20b>¶本以義治之則王者之政文
武之所由興也若是者¶非穰苴所能言其為遺書無疑
至有駁而不純譎而¶不正者則皆穰苴之法而亦非戰
國之談兵者所能¶及蓋兵書之近道者也嗚呼王者之
不作也久矣人¶心之趨下也日以滋矣於是英君謀士
以譎詐為竒¶以屠戮為武若唐太宗李靖之問答惟知
<pb:KR4e0074_WYG_004-24b>
有孫吳之¶術而司馬法為虛語矣况有出於孫吳之不
忍言者¶乎悲夫¶
　　讀三畧¶
三畧三篇或謂太公之書非也蓋後人偽而托焉太<md:KR4e0074_SBCK_004-21a>¶公
之言於書無所見孟子以為天下之大老與伯夷¶並稱
則其人可知矣三篇之中大率皆平淺鄙狹雜¶援軍䜟
以足成之夫䜟書起於戰國之後太公之時¶曽有之乎
中畧之末謂三畧為衰世而作太公之佐¶文王果衰世
<pb:KR4e0074_WYG_004-25a>
乎其間曰攬英雄曰侵盜縣官曰奸雄¶相稱曰霸者制
士以權皆漢魏以後之言曰非譎奇¶無以破姦息冦非
隂謀無以成功曰豪傑事職國勢¶乃弱其詭謬害理雖
太公之奴𨽻所不屑道而妄謂¶太公之書可乎復有六
韜者其誣聖賢尤甚論六兵¶則皆竊孫吳之所陳至其
所自言猥細煩曲無足觀<md:KR4e0074_SBCK_004-21b>¶者至於避正殿用騎卒之説
又其偽之易見者也近¶世三山施子美為之講義曲為
辨釋以眩其博卒不¶敢言其為偽其愚陋無識特兒童
<pb:KR4e0074_WYG_004-25b>
之見耳而世乃傳¶而誦之¶
　　讀子華子¶
余始聞太史公言子華子為偽書近求其書以觀其¶辭
婉麗可喜未覺其為偽也及詳味而徐察之始知¶為偽
書無疑葢子華子程氏名本子華其字晉人與¶孔子同
時孔子所與傾葢而語者也夫孔子周逰四¶方道途所
遇若楚狂沮溺荷蕢荷蓧文人之流皆不<md:KR4e0074_SBCK_004-22a>¶足知其意至
於歎息而不已子華子一見而得聖人¶之歡心亟觧束
<pb:KR4e0074_WYG_004-26a>
帛而贈之豈非當時之賢者哉其言¶論宜有過人者今
所傳十篇之中語道徳則頗襲老¶列之㫖專對則倣左
氏之文辨黃帝鑄鼎事不能直¶排其謬而曲為之説傅
㑹不經與晏子論儉雖為近¶正而起人君奢侈之端答
北宫意祥瑞之問善矣乃¶恐後世巧詐誕譎之臣作為
聲歌薦之郊廟似指漢¶武朱鴈芝房之事其子車氏猳
之喻復竊韓愈所作¶栁宗元墓銘論代播州之意醫藥
之技孔子罕言之¶則劇談之而不置八卦以宫言孔子
<pb:KR4e0074_WYG_004-26b>
賛易時未有也<md:KR4e0074_SBCK_004-22b>¶而曰坎宫震宫觧字之不類時之乖錯
者甚衆以為¶子華子之書豈非誣哉其首有劉向序亦
與向文殊¶葢亦偽也偽之者不知為誰晁公武以為元
豐以後¶人以字説而知之或以為王銍豈或然歟嗟乎
人之¶著書上欲以淑来世其次亦欲揚聲光於不朽而
偽¶是書既不足以淑諸人而又不能少見其名果何為¶
哉果何為哉¶
　　讀曾子
<pb:KR4e0074_WYG_004-27a>
曽子十篇一巻其詞見大戴禮雖非曾子所著然格¶言
至論雜陳其間而於言孝尤偹意者出於門人弟<md:KR4e0074_SBCK_004-23a>¶子所
傳聞而成於漢儒之手者也故其説間有不純¶如曰喜
之而觀其不誣怒之而觀其不&KR3159;近諸色而¶觀其不踰
飲之而觀其有常又曰神靈者禮樂仁義¶之祖也又曰
君子將説富貴必勉於仁若是者決非¶曾子之言顧其
言孝有足感予者予少之時事二親¶嘗謂人子無所自
為心以父母之心為心今此書曰¶孝子無私憂無私樂
<pb:KR4e0074_WYG_004-27b>
父母之憂憂之父母所樂樂之¶㫖乎其有味哉一何似
予之所欲言也然少時知之¶而不能躬見之及今欲養
而二親已莫在矣疾病篇¶有曰親戚既沒雖欲孝誰為
孝誦其言輟業流涕者<md:KR4e0074_SBCK_004-23b>¶久之¶
　　讀荀子¶
道之不明好勝者害之也周衰先王之遺言大法漫¶滅
浸微孔子出而修之斯道皎然復章聖人之業煥¶然與
天地同功彼處士者生於其後務懐誹訕之心¶以求異
<pb:KR4e0074_WYG_004-28a>
於前人其心以為堯舜之道孔子既言之矣¶復附而重
言之何以云云為哉於是各馳意於險怪¶詭僻渙散浩
博之論排擊破碎先聖人之道以伸其¶嵬𤨏一曲之偏
智若楊朱墨翟宋鈃列禦冦莊周慎¶到之徒是也孟子
生乎其時懼聖人之道敗壊於邪<md:KR4e0074_SBCK_004-24a>¶説乃敷揚孔子之意
而攻黜之然後復定葢彼之説¶偏駁易辨故其入人也
淺可指其過而聲之也若荀¶卿者剽掠聖人之餘言發
為近似中正之論肆然自¶居於孔子之道而不疑沛乎
<pb:KR4e0074_WYG_004-28b>
若有所宗淵乎執之而¶無窮尊王而賤霸援堯舜摭湯
武鄙桀紂儼若儒者¶也及要其大㫖則謂人之性惡以
仁義為偽也妄為¶蔓衍不經之辭以蛆蠧孟子之道其
區區之私心不¶過欲求異於人而不自知卒為斯道䜛
賊也葢數家¶者偏駁不倫故去之也易荀卿似乎中正
故世多惑¶之惜無孟子者出以紏其謬故其書相傳至
今孔子<md:KR4e0074_SBCK_004-24b>¶曰惡紫為其亂朱也惡鄭聲為其亂雅樂也夫
欲擯¶悖道之書而不用必自荀卿始何者其言似是而
<pb:KR4e0074_WYG_004-29a>
實¶非也¶
　　讀孫子¶
戰非聖人之得己也聖人之所為戰者不城而人莫¶敢
踰不池而人莫敢近無戈矛劍㦸弓矢之器而姦¶謀邪
慮消沮於萬里之外是之謂道徳之師其次導¶之以禮
樂申之以政令誅暴而伐罪救民而不求利¶不戰而服
人不殺一卒而勝國是之謂仁義之師下¶此則以材相
用以詐相欺而已矣若孫武子者亦其<md:KR4e0074_SBCK_004-25a>¶一也然其十三
<pb:KR4e0074_WYG_004-29b>
篇之所論先計謀而後攻戰先知而¶後料敵用兵之事
周備明白雖不足與於仁義之師¶茍以之戰則豈非良
將乎視彼恃力之徒驅赤子而¶䧟之死地者猶狼殘虎
噬耳嗚呼武亦安可得哉¶
　　讀吳子¶
衛人吳起書六篇兵書也起嘗受學於曾子故其書¶間
談仁義然起烏足以知仁義哉起嘗殺婦而求將¶囓臂
與母盟其天資固刻忍之人是以見棄於曾子¶之門而
<pb:KR4e0074_WYG_004-30a>
卒以兵顯觀其論兵則孫武之亞也而武之¶説為明備
矣起嘗與魏武侯言在徳不在險信戰國<md:KR4e0074_SBCK_004-25b>¶時之名言特
以無行見少於世亦可以見聖人之教¶入人者深而是
非之公終不可泯也於乎豈不足為¶喜功者之戒哉¶
　　讀慎子¶
世以慎到與鄧析韓非之流並稱到雖刑名家然其¶言
有中理者非若彼之深刻也其謂立天子以為天¶下非
立天下以為天子不猶儒者所謂君為輕之意¶乎其謂
<pb:KR4e0074_WYG_004-30b>
役不得踰時不猶不違農時之意乎其謂用¶人之自為
不用人之為我不猶舎已從人之意乎其¶謂不設一方
以求於人不猶無求備之意乎其謂人<md:KR4e0074_SBCK_004-26a>¶君任人而勿自
窮不猶任賢勿疑之意乎但到不聞¶聖人之道不知仁
義之治墮於曲學而流於卑陋爾¶夫豈其性然哉¶
　　讀公孫龍子¶
君子無用乎辯也豈惟無事乎辯亦無事乎言也充¶乎
心不得已而後言正言之而理不明不得已而後¶辯辯
<pb:KR4e0074_WYG_004-31a>
而無所明言而不出乎道則亦無用乎言與辯¶矣若公
孫龍之辯不亦費其辭乎孔子所謂正名數¶言而煥然
矣龍術為白馬指物通變堅白名實之論¶枝蔓繁複累
數千言然其意不越乎正名而己傳有<md:KR4e0074_SBCK_004-26b>¶之曰有徳者必
有言有徳之人一言而有餘不知道¶者萬言而不足故
善學者必務知道¶
　　讀尹文子¶
尹文子一巻劉向定為刑名家書仲長統分為上下¶二
<pb:KR4e0074_WYG_004-31b>
篇且以劉向之論為誣然向謂為刑名家者誠是¶也特
善於鄧析田駢者耳其説治國之道以為人君¶任道不
足以治必用法術權勢術者人君之所宻用¶羣下不可
妄窺勢者制法之利器羣下不可妄為非¶刑名家而何
但其為民之心頗切末章尤中時君之¶弊使舉而行之
名實正而分數明賞罰嚴而事功舉<md:KR4e0074_SBCK_004-27a>¶亦足以善其國然
其苛刻檢柅而難於持循蹈履非¶王者之道以故君子
不取而統獨好之遂因以斥向¶殆有所激而然耶
<pb:KR4e0074_WYG_004-32a>
　　讀鄧析子¶
鄭人鄧析所著無厚轉辭二篇其言皆嚴酷督責之¶行
韓非李斯之徒也嗚呼先王之澤竭而仁義道徳¶之説
不振刑名者流著書以干諸侯用之而亡國者¶何限其
遺毒餘熖蔓延於天下生民受其害至今而¶未己不亦
哀哉予擇其可取者二百言著於篇餘皆¶㷊之<md:KR4e0074_SBCK_004-27b>¶　　　夫水濁則無掉尾之魚政苛則無逸樂之士故
　　　令¶煩則民詐政擾則民不定不治其本而務其
<pb:KR4e0074_WYG_004-32b>
　　　末譬¶如拯溺錘之以石救火投之以薪¶
　　　為君當若冬日之陽夏日之隂萬物自歸莫之
　　　使¶也恬卧而功自成優游而政自治豈在振目
　　　扼腕¶手據鞭朴而後為治歟¶
　　　心欲安靜慮欲深逺心安靜則神䇿生慮深逺
　　　則¶計謀成心不欲躁慮不欲淺心躁則精神滑
　　　慮淺¶則萬事傾怠生於宦成病始於少瘳偏生
　　　於懈慢¶孝衰於妻子<md:KR4e0074_SBCK_004-28a>¶
<pb:KR4e0074_WYG_004-33a>
　　　目貴明耳貴聰心貴公以天下之目視則無不見¶以
　　　天下之耳聽則無不聞以天下之知慮則無不¶知¶
　　讀尉繚子¶
尉繚子二十三篇尉繚子或曰齊人或曰梁人以其¶有
惠王問答語也三山施子美稱其有三代之遺風¶其然
哉三代之盛未嘗有其書也非惟無兵書而兵¶亦非君
子之所屑談也君子之道圖亂於未萌防危¶於既安本
之以徳禮導之以教化同之以政令使兵¶無自而作俟
<pb:KR4e0074_WYG_004-33b>
兵之起而後與戰雖孫武吳起為將且<md:KR4e0074_SBCK_004-28b>¶恐不救而况云
云之書豈足恃乎故好言兵者賊天¶下者也著書論兵
者流禍於後世者也皆不免於聖¶人之誅也尉繚子不
能明君子之道而恣意極口稱¶兵以惑衆其重刑諸令
皆嚴酷暴苛道殺人如道飲¶食常事則其人之刻深少
恩可知矣武議原官諸篇¶雖時有中理譬猶盜跖而誦
堯言非出其本心是以¶無片簡之可取者謂之有三代
之遺風可乎然孫吳¶之書與尉繚子一術彼以兵為職
<pb:KR4e0074_WYG_004-34a>
無怪其然若尉繚¶子者言天官兵談制談戰威守權十
二陵武議將理¶原官治本戰權重刑令伍利令分塞令
束伍令經辛<md:KR4e0074_SBCK_004-29a>¶令勤卒令將令有似乎君子而實非者也
予不得不¶論之¶
　　讀戰國策¶
文武之道至於春秋之世委地矣孔子之作春秋傷¶周
道之衰也夫豈知春秋之法復委地於戰國之世¶乎嗚
呼朝覲㑹同之禮不修於天子之庭禮樂征伐¶之柄或
<pb:KR4e0074_WYG_004-34b>
輕易於諸侯之雄君臣上下之紀隳而簒弑¶争奪之事
起此孔子之所甚痛也然其時天下諸侯¶猶知以尊周
為義狼攫狐顧而不敢肆其無厭之欲¶葢道之在人心
者尚有未泯耳及乎戰國則不然諸<md:KR4e0074_SBCK_004-29b>¶侯或遣一介之使
而讓周或興師臨之而徴其鼎或¶責王入朝一旦而遂
滅其宗廟其所自来者久矣功¶利熾而仁義銷矣㳺説
行而亷耻衰矣譎詐盛而忠¶厚之風息矣觀乎十二國
之所載繁辭瑰辨爛然盈¶目及求其指意非謀以奪人
<pb:KR4e0074_WYG_004-35a>
之國則以揺人之位非¶間人之骨月則皆昡惑人之事
或大言倨禮以激之¶或佯疑曲問以入之或卑聲屈體
以冀其哀或正貌¶詐心以釣其名或揣其志而施其計
非不博且富也¶欲一簡之合乎道而不可得豈惟不合
乎道欲一簡¶如左氏所傳公卿大夫之言亦不可得矣
先王之遺<md:KR4e0074_SBCK_004-30a>¶澤餘化漫盡而國家繼之以亡豈不哀哉然
其待士¶之禮猶有存者故得以廣聼周知匡扶其國久
而後¶俱幷於秦至秦之始皇則自任其智棄天下之士
<pb:KR4e0074_WYG_004-35b>
而¶不用燔三代之言而不法巍然獨伸其尊以為可恃¶
而其危亂不旋踵而即見於是戰國之遺法復委地¶矣
悲夫¶
　　讀吕氏春秋¶
吕氏春秋十二紀八覽六論凡百六十篇吕不韋為¶秦
相時使其賔客所著者也太史公以為不韋徙蜀¶乃作
吕覽夫不韋以見疑去國嵗餘即飲酖死何有<md:KR4e0074_SBCK_004-30b>¶賓客何
暇著書哉史又稱不韋書成懸之咸陽市置¶千金其上
<pb:KR4e0074_WYG_004-36a>
有易一字者輙與之不韋巳徙蜀安得懸¶書於咸陽由
此而言必為相時所著太史公之言誤¶也不韋以大賈
乗勢市奇貨致富貴而行不謹其功¶業無足道者特以
賔客之書顯其名於後世况乎人¶君任賢以致治者乎
然其書誠有足取者其節䘮安¶死篇譏厚葬之弊其勿
躬篇言人君之要在任人用¶民篇言刑罰不如徳禮達
欎分職篇皆盡君人之道¶切中始皇之病其後秦卒以
是數者僨敗亡國非知¶幾之士豈足以為之哉苐其時
<pb:KR4e0074_WYG_004-36b>
去聖人稍逺論道徳<md:KR4e0074_SBCK_004-31a>¶皆本黃老書出於諸人之所傳聞
事多舛謬如以桑¶榖共生為成湯以魯莊與顔闔論馬
與齊桓伐魯魯¶請比關内侯皆非其事而其時竟無敢
易一字者豈¶畏不韋勢而然耶然予獨有感焉世之謂
嚴酷者必¶曰秦法而為相者乃廣致賔客以著書書皆
詆訾時¶君為俗主至數秦先王之過無所憚若是者皆
後世¶之所甚諱而秦不以罪嗚呼然則秦法猶寛也¶
　　讀法言
<pb:KR4e0074_WYG_004-37a>
揚雄子雲法言十三篇子雲為此書嘗自擬論語而¶後
世大儒或儕諸荀卿其自擬者僣也儕以荀卿者<md:KR4e0074_SBCK_004-31b>¶亦非
也論語述聖人言行猶天地之化子雲方且竊¶之焉雕
鏤藻繪而蕲類之其僣甚哉然自聖人沒明¶道者莫尚
於子思孟子彼荀卿者乃攘袂訐斥而詆¶生民之性為
惡其妄孰甚焉子雲則不然措言持論¶不敢違乎聖人
至其為善惡混之説及以韋𤣥成與¶顔子並稱皆其不
智而過言耳非若卿之妄也曰子¶雲勝卿與曰否卿才
<pb:KR4e0074_WYG_004-37b>
髙而果於大言故其過多子雲¶才劣而篤於好古故其
過少其未聞道則一也曰好¶古曷事莽乎曰好古而不
能擇義則將奚所不至故¶士貴乎聞道<md:KR4e0074_SBCK_004-32a>¶　　讀風俗通義¶
風俗通義三十篇後漢末應劭所著今所存者皇霸¶正
失愆禮過譽十反聲音窮通祀典怪神山澤十巻¶而已
其辭固無他竒然語怪神之事一以理勝之足¶以觧流
俗之弊又載當時人品而具評其事非按經¶受禮不敢
<pb:KR4e0074_WYG_004-38a>
畧於中臆之説故至今傳而不廢也後世¶著書者厭常
喜異設為詭激邪曲之辯以為髙一時¶雖可以動人而
無補於世終不能如此書之傳者衆¶矣天下之物山嶽
有時而崩金石有時而毁惟至理¶之言與天地並存立
言之士其不可不務知道哉<md:KR4e0074_SBCK_004-32b>¶　　讀漢鹽鐵論¶
鹽鐵論六十篇漢桓寛所著當武帝時兵革薦興財¶用
匱竭而均輸鹽鐵之征横出天下疲弊孝昭即位¶大將
<pb:KR4e0074_WYG_004-38b>
軍請詔郡國舉賢良文學問民所苦咸願罷鹽¶鐡酒𣙜
均輸官御史大夫桑𢎞羊争難之以為不可¶罷寛襲其
意而設為問答之詞以盡其辨善乎其言¶也於乎爲
天下者曷嘗患乎無財也哉天下未嘗無¶財也茍用之
以節治之有道夫何不足之有以漢言¶之文帝在位二
十三年免民租者近半其時非有均¶輸鹽鐡之征而府
庫充溢錢貫朽不可較武帝之天<md:KR4e0074_SBCK_004-33a>¶下即文帝之天下而
又加之以百出之斂未嘗免一¶嵗之租宜其富矣而反
<pb:KR4e0074_WYG_004-39a>
愈困乏何哉葢文帝節儉而¶武帝征伐營繕以糜費之
也人君茍不節儉雖積金¶齊泰華蓄貨擬江海不至於
亂未見其厭足也武帝¶之天下宜亂矣而文景之澤猶
在人心重以霍光知¶所緩急從而稍稍罷其害者故一
變而弭元元之憤¶不然漢豈可冀哉此書也其於道徳
功利之際論之¶當矣不特文辭足法而己也¶
　　讀荀悦申監¶
荀悦申監五巻其論治亂興亡之理詳矣悦生漢之<md:KR4e0074_SBCK_004-33b>¶衰
<pb:KR4e0074_WYG_004-39b>
丁靈獻之際强臣竊柄天下潰潰日非漢有悦雖¶侍講
禁中而天子拱手受制知其莫之有為著此書¶以宣其
志悦葢有用之材又親見世之亂故其言愈¶有徴據從
而行之可以為治而自漢以來鮮有言之¶者縱或言之
特以其文辭而已著書之不足恃如是¶哉然秦熖之餘
聖道滅息唐虞三代之大經且廢而¶不講為治者視之
以為空言而共譁笑之則夫悦書¶之不用又無足怪也
余讀其書至曰以智能治民者¶泅也以道徳治民者舟
<pb:KR4e0074_WYG_004-40a>
也怳然失色而悲之¶
　　讀崔豹古今註<md:KR4e0074_SBCK_004-34a>¶文之道有二載道紀事而己載道者上也紀事者其¶次
也然道與事非判然二途也孔子入太廟每事問¶學詩
而多識鳥獸草木之名豈不以事物為道之所¶寓耶舎
是二者文雖麗無補於世終不能傳逺茍有¶補雖俚談
野語亦不得而棄之予始讀太公家教其¶辭俚雜可笑
自隋唐以來即傳之李翺大儒也至與¶文中子並稱葢
<pb:KR4e0074_WYG_004-40b>
其言間有合乎理者故也及觀崔豹¶古今註釋名辨物
其言固不成章然晉時之人以文¶名者何限求如豹此
書之用世絶少豈非以紀事故¶耶由此言之世之好竒
䘮質者可以惕然而思矣<md:KR4e0074_SBCK_004-34b>¶　　讀博物志¶
君子之學貴乎博而能約博而不得其要則渙漫而¶無
歸徒約而不盡乎博則局滯而無術孔子孟子可¶謂博
矣然而孔子曰吾一以貫之孟子謂將以反説¶約也則
<pb:KR4e0074_WYG_004-41a>
其用心可知也葢盡萬物之變而能會之於¶一心窮萬
事之情而能析之以一理此聖賢之所貴¶也索乎人所
不可知攻乎道所不必知以眩俗驚世¶此曲士之所務
君子不取也世稱張茂先為博物吾¶觀其所著書何其
異哉詩曰天生蒸民有物有則此¶物之至要而不可不
求其理者也至於鳥獸草木之<md:KR4e0074_SBCK_004-35a>¶名狀與古者之異言怪
説有所不知何病其為君子¶茂先獨汲汲焉纂述惟恐
其不詳而於至要而當知¶者反無所明焉其所務若此
<pb:KR4e0074_WYG_004-41b>
可謂知所先後乎哉身¶為輔相視亂倫悖教之事皆不
之顧至於張林孫秀¶犬豕之徒卒見殺於其手博物之
智果安在耶士不¶知道而多聞之為務適足以禍其身
而已¶
　　讀聱隅子¶
士未嘗不欲聞於後世也然徒務乎聞斯無聞矣為¶其
所志狹而所望者私也聖賢安顧其一身哉上之¶欲善
天下次之欲淑來世遑遑終其身而不恤著之<md:KR4e0074_SBCK_004-35b>¶書以明
<pb:KR4e0074_WYG_004-42a>
道孔孟是也或者覩其烈光傷己之不若悼¶世之不見
稱亦述諸書以自表若揚雄王通之流其¶自為之意深
而衛道之功寡君子病之矣至於黃晞¶聱隅子之為又
慕乎雄通而作者也晞蜀士生宋仁¶宗時其言論不違
理者頗有之然晞狠愎無忌人也¶故㫁然自信而不疑
其論以漢髙盃&KR0245;之言為仁以¶屈原為愚以張良得聖
人之安蕭何得聖人之變劉¶向得聖人之力以唐太宗
為武王之後一人論性則¶詆孟子之言為非是皆其大
<pb:KR4e0074_WYG_004-42b>
謬者不知道而務名無¶怪乎其然也然其間謂井田肉
刑鄉飲里選冠禮家<md:KR4e0074_SBCK_004-36a>¶廟之法不復弗足為治又以生不
能澤物為耻嗚呼¶晞亦有志之士哉¶
　　讀朱子感興詩¶
三百篇後無詩矣非無詩也有之而不得詩之道雖¶謂
之無亦可也夫詩所以列於五經者豈章句之云¶哉葢
有増乎綱常之重關乎治亂之教者存也非知¶道者孰
能識之非知道者孰能為之人孰不為詩也¶而不知道
<pb:KR4e0074_WYG_004-43a>
豈吾所謂詩哉嗚呼若朱子感興二十篇¶之作斯可謂
詩也己其於性命之理昭矣其於天地¶之道著矣其於
世教民彛有功者大矣繫之於三百<md:KR4e0074_SBCK_004-36b>¶篇吾知其功無媿
雖謂三百篇之後未嘗無詩亦可¶也斯道也亘萬古而
不亡心㑹而得之豈不在乎人¶哉¶
　　讀陳仝甫上宋孝宗四書¶
予始讀仝甫論史諸文見其馳騁為驚人可喜之談¶以
為仝甫特尚氣狂生耳未必足用也及觀其上孝¶宗四
<pb:KR4e0074_WYG_004-43b>
書不覺慨然而歎毛髪森然上豎嗚呼仝甫豈¶狂生哉
葢俊傑丈夫也宋之不興天實棄之使孝宗¶之志不伸
者史浩沮之於前湯思退敗之於後及仝¶甫上書之時
孝宗之初志己衰矣當隆興間孝宗茍<md:KR4e0074_SBCK_004-37a>¶聞此言將不踰
時而召用之寧使同甫至(闕/)　　¶報死於布衣而不
用哉設用同甫聼其言從(闕/)　¶則未必無成功而卒
不用者天也宋之不(闕/)　　　¶孝宗也興亡天命非予
所知予所憾者以同甫(闕/)　¶而不得一展以死又豈非
<pb:KR4e0074_WYG_004-44a>
天哉展弗展不足以論同¶甫予所深悲者世愈下而俗
愈變士大夫厭厭無耻¶有言責者不敢吐一辭况若同
甫一布衣乎人不以¶為僭則以為妄得全身進退以死
於牖下若同甫亦¶幸矣尚何不用之足(闕/)　世之相逺
二百年而(闕/)　¶相下如此使同甫而見之當何如耶<md:KR4e0074_SBCK_004-37b>¶　
　
　
<pb:KR4e0074_WYG_004-44b>
　
　
　
　
　
　
　
　遜志齋集巻¶四

<pb:KR4e0074_WYG_005-1a>
欽定四庫全書
　遜志齋集巻五　　　　　明　方孝孺　撰
