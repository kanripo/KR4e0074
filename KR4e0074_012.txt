# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:45
#+PROPERTY: JUAN 12

<md:KR4e0074_SBCK_012-1a>¶
　序¶
　　周禮考次目録序¶
周室既衰聖人之經皆見棄於諸侯而周禮獨爲諸¶侯
之所惡故周禮未歷秦火而先亡吏將舞法而爲¶奸必
藏其法俾民不得見使家有其法而人通其意¶吏安得
而舞之周之制度詳矣嚴上下之分謹朝聘<md:KR4e0074_SBCK_012-1b>¶之禮而定
<pb:KR4e0074_WYG_012-1b>
其誅賞教民以道使民以義恤隣而尊上¶此尤戰國諸
侯之所深惡而不忍聞者也故去其籍¶爲尤甚今之所
傳者蓋出於諸侯毁黜之餘而成於¶漢儒之所補非周
之全書也是以畧於大而詳於細¶煩碎不急之職多而
經世淑民之政少周公之意不¶若是䟽也其章明切要
者以不合於諸侯見削而不¶闗政治之得失者僅之獲
存然亦紛亂失序錯雜而¶不可省書之周官言六卿之
職美矣冢宰者治之所¶從出也宗伯典禮司馬主兵司
<pb:KR4e0074_WYG_012-2a>
寇掌禁司空掌土皆¶聽於冢宰者也冢宰治之本天下
之大政宜見於冢<md:KR4e0074_SBCK_012-2a>¶宰今周禮列於冢宰之下者預政之
臣不過數人而¶六十屬皆庖㕑之賤事攻醫制服之淺
技夫王之膳¶服固冢宰之所宜知然以是實冢宰之職
則陋且¶䙝矣此必非周公之意司徒以五典施教其爲
事至重¶不宜復預他事也而自鄉師以下近於教者止
十二¶屬其餘皆春秋二官之事而冬官爲最多蓋定其
序¶者不知地官在乎主教而以土官之事屬之土地冬
<pb:KR4e0074_WYG_012-2b>
官職也何與乎教教之大法及冢宰之大政皆已亡¶矣
其不亡者間見於他官司馬司冦纂入者甚衆惟¶宗伯
稍存多爲他官所掠而禮之係乎邦國者亦亡<md:KR4e0074_SBCK_012-2b>¶其亡者
皆諸侯之所惡而去者也而其失序者漢儒¶之謬也余
喜讀周禮憂周公之心不明于後世以書¶周公之言爲
準考六卿之屬更次之自宗伯歸于冢¶宰者五自司馬
歸者三自司冦歸者二合宫正以下¶爲五曰宫正歸以
司徒之舍曰膳夫曰醫師曰内宰¶曰司農曰典婦功曰
<pb:KR4e0074_WYG_012-3a>
内司服附于冢宰之左重變古¶也司徒去其非教事者
八十存者四以司馬之諸子¶訓方氏匡人撢人司冦之
掌交歸焉宗伯自司徒歸¶者十自司馬歸者十有九自
司冦歸者十有二司馬¶之存者三十有一司冦之存者
二十有三而以司徒<md:KR4e0074_SBCK_012-3a>¶之司虣司稽司救調人歸焉於是
取土地之事財賦¶之則在司徒者五十有五在司馬者
八在司冦者十¶有三爲司空土地不可無治之之道也
故有載師閭¶師縣師均人治民無法不可以治地也故
<pb:KR4e0074_WYG_012-3b>
有遂人遂¶師遂大夫縣正鄙師鄼長里宰隣長旅師稍
人委人¶土均樹藝地之所宜先也故有草人焉有稻人
焉有¶司稼焉地圖方志王者所宜知也故有土訓誦訓
山¶林川澤地之寶也故有澤虞有川衡金玉錫石角羽¶
荼炭染草葛蜃山澤之所産也故各有主之者以致¶其
用苑囿塲圃鳥獸草木所萃也故有迹人囿人塲<md:KR4e0074_SBCK_012-3b>¶人榖
粟土地所入守之宜有制也故有廪人倉人民¶者土地
之本不可無恤也故有遺人以振其凶荒財¶用者生於
<pb:KR4e0074_WYG_012-4a>
地而取之有節故市有司㕓有人肆有長¶賈有師泉有
府質人胥師司門司闗職方土方懷方¶合方形方山師
川師邍師所以辯土地而致珍異也¶故自司馬而歸焉
達道路除不蠲有野廬氏蜡氏掌¶害稼者有雍氏掌水
禁有萍氏除毒䖝猛鳥獸蠧物¶鼃黽有𡨕氏庶氏穴氏
翨氏硩簇氏翦氏赤叐氏蟈¶氏壺涿氏庭氏攻禾殺草
有柞氏薙氏亦皆司空之¶事也故自司寇歸焉六卿之
屬由是復其始其不能<md:KR4e0074_SBCK_012-4a>¶皆六十者亡者衆也而亦不必
<pb:KR4e0074_WYG_012-4b>
以六十爲率也卿之¶所掌有小大其事有煩簡奚必皆
止於六十乎謂六¶十者漢儒之言也非周公制也周公
之典孔子嘗學¶焉今之存者此書爾學者宜盡心而不
敢忽安可疑¶其有未至乎然余非疑周公之經也求周
公之意而¶不得故辯其失以求合於周公之意而後已
也夫茍¶能合周公之意則余何敢避亂經之名而不爲
哉¶
　　武王戒書序
<pb:KR4e0074_WYG_012-5a>
武王戒書見於大戴禮太公金匱隂謀者凡三十三¶章
古文闕有間矣學者考信惟在乎六經然虞夏商<md:KR4e0074_SBCK_012-4b>¶周之
遺事善言出乎六經之外而可信不誣者多矣¶湯之盤
銘不載於商書而曾子稱之與經並傳爲訓¶萬世政典
不列於百篇文目而言爲人所傳誦遂爲¶夏書之首六
經雖不可附益然先生之微言𢎞訓安¶可偏廢哉予悲
乎是書者太公受之古先聖王而傳¶之武王武王銘於
用器以戒其身且及其子孫其言¶之善者與詩書要義
<pb:KR4e0074_WYG_012-5b>
何以異焉學者以非經而外之¶非惑夫因爲註釋其意
以示來者葢聖人之言譬之¶方書而天下之學道者皆
被疾之人也有志於養生¶雖單方曲伎出閭巷之所傳
或足以延年茍爲無志<md:KR4e0074_SBCK_012-5a>¶雖授以龍宫之秘藏亦多死於
國醫之手然則書豈¶有工拙哉顧用之何如耳世不善
用則六經千載爲¶空言傳得其人得此書而用之亦可
以保身治國矣¶
　　篆書考正辯僞序
<pb:KR4e0074_WYG_012-6a>
由古以之今存乎勢援今以反古存乎人天下之勢¶舍
厚而趨薄舍謹而爲慢舍難成而爲易習如水之¶下流
滔滔汨汨不至於極不止非有篤志卓識者不¶能知其
不善而亟反之幸有一人知其不善矣自非¶達而在乎
位亦不能奪舉世之所嗜而挽之復乎古¶是以二帝三
王之禮樂政教遺文舊俗歷數千年以<md:KR4e0074_SBCK_012-5b>¶至于今時易世
遷幾至於不可復者豈無豪傑之士¶生乎其間而欲正
之哉獨智不足以啓羣惑言之者¶一而誹笑之者千萬
<pb:KR4e0074_WYG_012-6b>
雖欲囘流俗之勢而不能也六¶書於民用最切而其變
爲最甚自篆而爲分𨽻自分¶𨽻而爲行草日趨簡易輕
涉流蕩而無法使古人復¶生而視今之字必將駭眩而
驚嘆而人顧鮮有以知¶其非者間有好古之士知之而
力不足以制已然之¶勢不過著之於書以發其所得自
漢許叔重說文以¶來著書之存於世者雖有精粗詳畧
之殊而其用志¶深逺終非流俗所及然世之知而好之
者已難乎其<md:KR4e0074_SBCK_012-6a>¶人好而能通其意考其得失補其未備而
<pb:KR4e0074_WYG_012-7a>
羽翼之者¶宜乎其尤難也寧海方塘先生王君仲方自
少篤志¶古學至老不倦嘗病俗字之亂真害正本諸古
以正¶末流之失作文字考正辯僞之書以示學者其言
皆¶有徵據不爲臆說使人人因其言而求許氏說文以¶
探古人制作之初意引天下以復乎古寧有禦之者¶乎
雖然文字之學葢學者之一事耳天下所以治亂¶存亡
者不專在是也井牧變而民無定志比閭族黨¶變而鄉
無善俗蒐狩獮苖之法變而國費於養兵讀¶律飲射之
<pb:KR4e0074_WYG_012-7b>
法變而官疲於聽訟其大者如封建學校<md:KR4e0074_SBCK_012-6b>¶其小者如名
物衣冠其異於篆之行草者曾幾何哉¶予嘗妄欲爲一
書以正訛解惑而未之遂先生之父¶秘書公以博學多
識爲元聞人其所受而知者葢非¶特字學而已茍有大
於此者論次成書以補六經之¶遺缺洗百世之陋習豈
非學者之所望乎予庶幾預¶聞之¶
　　基命録序¶
智力或可以取天下而不足以守天下法術或可以¶縻
<pb:KR4e0074_WYG_012-8a>
當世而不足以傳無窮有以取之而不知守成之¶具慮
止乎旦夕而不爲久逺之圖爲己則難以言智<md:KR4e0074_SBCK_012-7a>¶爲民則
難以言仁夫豈善爲天下計者哉商周聖王¶舍智力而
不用而必本乎仁義舍法術而不恃而必¶養民以道徳
積之以奕世之勛勞藉之以數百年之¶忠厚聖人之才
爲億兆所戴其心猶凛然若不能當¶天之心行民之所
願除民之所惡惟恐有所弗及既¶受命于天矣而所以
保其命者益謹而弗懈其傳序¶之逺也豈不宜哉後之
<pb:KR4e0074_WYG_012-8b>
人主祖宗積累之素既不若¶古之人取之以僥倖而欲
守之以智力縻之以權詐¶而欲傳之以法術此秦隋以
來之君所以隕性僨國¶者相屬也數千年間庶幾知商
周聖王之用心者惟<md:KR4e0074_SBCK_012-7b>¶漢髙文二帝唐神堯文皇宋之太
祖太宗爲然此三¶代之君或奮起隴畝或階一官而得
天位其初積累¶之舊未能過於秦隋也特以知守成之
難不敢用其¶智力而叅以仁義知傳世之不易不敢恃
法術以爲¶治而放於道徳所以培植邦本而維持國勢
<pb:KR4e0074_WYG_012-9a>
者有其¶具故民心歸之而天命集焉跡其所爲雖未及
三代¶之懿然寛大豈弟之政行而苛刻慘薄之風息皆
能¶變愁苦爲歡欣易凋耗爲富庶子孫黎民受其利者¶
數百年夫豈偶然也哉蓋先祖有以啓之于前創業¶之
主又能承之以徳而爲天所眷者商周是也上世<md:KR4e0074_SBCK_012-8a>¶無可
慿之澤而創業之主能事天養民以永國家之¶命者漢
唐宋是也俱無焉者秦隋以䧏享祚不長者¶皆是也夫
處乎百代之下而必欲比跡商周之盛弗¶可致矣然則
<pb:KR4e0074_WYG_012-9b>
漢唐宋得民永命之由庸非後王之所¶當考法者乎予
是以掇其大要論著其事爲帝王基¶命録非曰可以究
天人相與之原然願國家之長治¶以利生民於無窮固
亦仁人志士之所取也夫¶
　　蜀鑑序¶
宋端平中昭武李文子嘗仕于蜀蒐擇史傳自秦取¶南
鄭至宋平孟昶上下千二百年事之繫乎蜀者爲<md:KR4e0074_SBCK_012-8b>¶書十
巻凡國統之離合地勢之險易賢才之盛衰攻¶守之得
<pb:KR4e0074_WYG_012-10a>
失與夫忠順致福之效逆亂取禍之原莫不¶畢舉而詳
之名曰蜀鑑殿下受封茲土既篤志二帝¶三王之典以
明道立徳復縱觀史䇿攷論臧否以爲¶勸戒暇日覽是
書而有取焉俾臣序之將重鋟而傳¶于世臣惟流峙不
易者山川之形也變遷靡常者古¶今之事也形勢得之
而後固事變得之而後安君不¶得之則無以守其國臣
不得之則無以守其身者萬¶世當行之道也蜀之形勢
天下之險莫先焉然惟有¶道者處之行仁義之政盡忠
<pb:KR4e0074_WYG_012-10b>
順之禮維持人心之具<md:KR4e0074_SBCK_012-9a>¶膠結而不可解防範外患之方
鞏固而不可陵則山¶若爲之益髙江若爲之彌深闗門
不加譏呵而衆庶¶樂業福祥自至茍不循道上無以得
乎君下無以宜¶乎民而欲恃江山以爲守其果足恃乎
是非成敗之¶已然者槩可見於此書矣恭惟殿下之國
甫五載寛¶大仁厚之政洽乎夷蠻忠孝慎恭之徳聞于
四方不¶怒而羣臣知耻不殺而萬民畏威固已超乎千
載之¶表尚何俟此書以爲鑑抑書之意亦何俟臣之言
<pb:KR4e0074_WYG_012-11a>
而¶後明哉然聖智之慮不止於善一身安一時而必欲¶
埀法子孫黎民以傳示後世夫後世至逺也子孫黎<md:KR4e0074_SBCK_012-9b>¶民
至衆也欲至逺與至衆者皆若殿下之心以保邦¶家於
無窮則示之以往古之鑑非過也而臣承命而¶有言焉
雖自知其過而亦不敢辭也¶
　　蜀漢本末序¶
事固有晦塞於一時而較著于後世者時之人以爲¶貴
後之論者或賤之私媢者之所毁大賢君子或尊¶之蓋
<pb:KR4e0074_WYG_012-11b>
愛惡取舍出乎恒情者或汨於流俗之見或眩¶於強弱
之勢或以事功成敗爲賢否是以往往不能¶合乎大公
及夫時世逺而愛惡銷大賢君子作而正¶論起鄙夫憸
人卑陋嵬瑣之說譬如白日出而魑魅<md:KR4e0074_SBCK_012-10a>¶亡嚴霜降而䖝
虺蟄自無所容於天地之間而是非¶正僞粲然昭布於
萬世是豈人爲也哉斯理之在人¶心窮宇宙而不可磨
滅者天之道也天道必久而後¶定固有必然者矣當東
漢之季曹操以螟蟊之智隂¶賊國命而竊其權黙授其
<pb:KR4e0074_WYG_012-12a>
子俾行僣奪其爲事至穢¶其爲跡至暴當是之時昭烈
孔明以雄才大義引既¶絶之緒而續之有汛掃海宇攘
除姦凶之心使漢祚¶未訖昭烈優於光武而孔明之英
傑豈止致主於二¶漢之隆而已哉固將紹三代遺統巍
乎軼出百王之¶表而未知所止也彼陳壽不足以識之
顧扶彼而抑<md:KR4e0074_SBCK_012-10b>¶此義夫志士爲之憤鬱者數百嵗及子朱
子出而筆¶削綱目之書然後有以合乎天道而當乎人
心正統¶尊而僣亂詘有功於人極甚大近世信都趙氏
<pb:KR4e0074_WYG_012-12b>
復因¶之而取自昭烈之生至於帝禪之亡若千年之事
廣¶其未備之文叅其至當之論别爲一書曰蜀漢本末¶
賢君良輔之謀謨忠臣孝子之氣節斷斷乎其可徵¶而
朱子綱目之㫖至是愈白于後世蜀王殿下撫國¶之暇
覽而恱之命重刻之以示學者而俾臣序其意¶夫昭烈
之仁厚孔明之忠順固可以爲君臣師表而¶蔣琬費禕
董允之治國闗張趙雲之用兵與夫諸葛<md:KR4e0074_SBCK_012-11a>¶氏之有瞻尚
闗氏之有彛張氏趙氏之有遵暨廣推¶其所由來昭烈
<pb:KR4e0074_WYG_012-13a>
孔明之事蓋有出乎區區功業之外¶成敗之表者非王
之信古知道樂善不倦其孰能知¶之深而愛之篤也哉
然則是書之刻王非爲一國計¶也其爲天下計也夫非
爲一時計也其爲萬世計也¶夫¶
　　自警編序¶
德茍可以爲法不必出乎古也言茍不違乎道不必¶見
於經也孔子於近世亟稱左丘明而舉周任南人¶之言
以示學者是曷嘗見諸經而援于古哉時之相<md:KR4e0074_SBCK_012-11b>¶去也不
<pb:KR4e0074_WYG_012-13b>
逺則慕之者切從之也必易教莫善於是也¶三代以下
風俗美而賢才多莫東漢與宋若而言行¶之懿庶幾乎
古者惟宋則然而漢不及焉宋季之士¶嘗輯爲自警編
賢王治蜀於經藝之餘覽而甚嘉之¶藴焉爲寛仁之德
施焉爲清浄之政充之爲精博之¶學發之爲雄厚之文
既已無愧於宋之大儒矣而心¶猶欿然若有慕焉而尚
以未能化今之士皆若宋之¶君子爲憾於是徧布是書
于天下將與人人共之夫¶王豈不欲以古聖人之經爲
<pb:KR4e0074_WYG_012-14a>
教哉而先之以近世之¶言行者蓋亦孔子之意也嗚呼
觀萬物而知造化之<md:KR4e0074_SBCK_012-12a>¶神觀賢才而知國家之政考乎言
行而俗之美惡人¶之賢否可得而見矣聖天子方隆三
代之治欲復三¶代必於宋乎始然則是書之傳於聖化
將有助焉豈¶特多士之幸也哉¶
　　仕學規範序¶
所貴乎盛隆之世者非特以土宇之廣也非特以武¶備
之強貨財之富也風俗淳美而賢士衆多禮義修¶明而
<pb:KR4e0074_WYG_012-14b>
綱常昭布上而朝廷下而閭巷公卿大夫之政¶事謀猷
韋布之士之論議著述藹然一出於正其推¶行於當時
者既足以導善遏邪而遺言緒論之傳使<md:KR4e0074_SBCK_012-12b>¶數百年之後
聞者爲之感慕太息而不能已若詩之¶大小雅周召二
南作者非一人言者非一事而其根¶據義理忠厚光大
埀之萬世而無弊是奚爲而致此¶哉道徳成於上教化
行於下漸漬薫蒸而咸有自得¶之妙是以若斯之盛也
繼周而治者惟漢唐暨宋而¶國之廣大富強皆不及焉
<pb:KR4e0074_WYG_012-15a>
然求其可以配周而無愧¶者則不在乎彼而在乎此也
宋自太祖立國育才善¶俗之意固已美矣後嗣相承以
禮義遇下以寛大養¶民誠心惻怛上通于天天錫佑之
俊哲軰出三百年¶間道術大章于天下雖周之隆莫得
而尚焉其時大<md:KR4e0074_SBCK_012-13a>¶小之臣材技或有不足而忠厚常有餘
事功或有不¶舉而論議不少貶著書立言以羽翼聖人
之經者既¶皆名世而可傳而編輯會稡衆人之說以成
書者亦¶非漢唐所能及其最有益於世者若小學書近
<pb:KR4e0074_WYG_012-15b>
思辯¶志二録已大行于時其次若自警編仕學規範之
類¶亦班班爲人所稱誦賢王殿下治蜀盛德奥學追蹤¶
千古嘉言善政尚友百王深有慕於宋之賢者以爲¶皇
明創業超越漢唐之上復法宋以爲治則成周不¶難侔
矣既重刻自警編以訓國人復取仕學規範將¶刻以傳
示好學者有教命臣爲序昔漢河間王修學<md:KR4e0074_SBCK_012-13b>¶好古從民
得善書皆經傳說記七十子之徒所論立¶毛氏詩左氏
春秋博士則表章古書以輔助朝廷之¶教化固王者事
<pb:KR4e0074_WYG_012-16a>
也歟爲治之道禁之以法不若諭之¶以言諭以善言不
若以前人之言化之爲易入也由¶宋迨今百餘載之近
今之天下猶宋之天下今之人¶亦宋之人也以宋人之
言而化今之人烏有不從者¶哉使仕與學者於此書之
㫖有得焉變澆爲淳改薄¶爲厚以誠意正心爲學以忠
厚敦篤爲行以敬恭事¶君以平恕臨民則宋之舊俗可
復而俊哲之出當與¶宋同其盛矣賢王之所望於天下
者寧不在兹乎臣<md:KR4e0074_SBCK_012-14a>¶不敏敢以是爲多士告書凢若干巻
<pb:KR4e0074_WYG_012-16b>
奉川張鎡時可¶編次其詳本序已備故弗著特推論其
世云¶
　　宗忠簡公奏䟽序¶
國之廢興存亡蓋天也而有人事焉由其已然之跡¶而
觀之人謀之從違事變之得失皆如預定而不可¶易者
人力若奚所用自其未成之始而論之成敗禍¶福之機
待人而發豈皆出於天命哉故善爲天下者¶盡人事以
回天道不善者委天命以怠人事田單齊¶之壯士用一
<pb:KR4e0074_WYG_012-17a>
邑瘡殘之民復七十餘城不數月之間¶諸葛孔明以王
者之佐驅全蜀之衆欲取中原之尺<md:KR4e0074_SBCK_012-14b>¶寸終其身而不能
遂非特天命也人事之難易固不¶同也率赤子以救父
兄疾呼而可集說途之人使拯¶其隣于難雖善其辭令
有所不從賢者能勉人以其¶所樂爲不能強人以所難
勉單之用齊人人皆有亡¶國䘮家之憤而自爲戰故其
成功也易孔明之時人¶知有曹氏不知漢徳久矣孔明
徒欲以忠義激之安¶能必其從已乎宋敗于金而不復
<pb:KR4e0074_WYG_012-17b>
中興人以爲天命¶而不知人事失其機故也張浚趙鼎
可謂天下之賢¶相而韓世忠岳飛劉錡之徒亦一時之
將材髙宗雖¶庸懦豈遽出法章下哉然而沮撓而不足
成事者以<md:KR4e0074_SBCK_012-15a>¶其初不用宗忠簡公之言耳徽欽之亡在乎
兵不足¶戰而忠簡公既入都城百萬之兵立具争欲爲
之致¶死忠簡之賢固足以得衆而斯民戴宋之心亦安
可¶誣哉當是時也正田單復齊之機而忠簡公孔明之¶
流亞也使髙宗能用其䇿公少延數歳未死則覆没¶之
<pb:KR4e0074_WYG_012-18a>
地可汛掃而平中原羣盜可縳而獻諸太廟豈有¶蹙國
事讐之辱哉失此不聽至於竄伏東南而欲圖¶之則民
心之亡宋亦已逺矣是以終不能有所成非¶特秦檜湯
思退之罪也人無勇怯惟其所用乗其方¶銳而用之中
人皆可爲壯夫及其氣衰志懾雖烏獲<md:KR4e0074_SBCK_012-15b>¶亦投劍而却顧
公之拳拳欲髙宗都汴者欲用天下¶之銳氣以復讐雪
耻而髙宗信小人畏避之謀棄不¶復聽而公亦死矣斯
豈天命使然耶實人爲之不盡¶也公没今三百餘年而
<pb:KR4e0074_WYG_012-18b>
請髙宗還汴之䟽二十有四¶不盡載於史氏其九世諸
孫濬録藏于家而屬予序¶之公忠義著于後世不待䟽
而後見䟽之所著不待¶言而後明然世皆知宋之不復
振由於秦檜之相而¶不知始於不用公之言余是以具
論之使知䟽之不¶從實宋室之所由分也¶
　　壽親養老新書序<md:KR4e0074_SBCK_012-16a>¶賢王治蜀徳政既修國内乂安羣臣有奉壽親養老¶新
書以進者覽之終巻歎曰予以君親之恩居萬民¶之上
<pb:KR4e0074_WYG_012-19a>
思有以佐吾民養其親而未能是書也庶幾可¶以佐吾
民乎乃命工刻之而摹本以傳且教命臣序¶其首臣拜
手言曰化民厚俗之事非一端其要道惟¶在乎孝而已
以孝教民者豈能家喻而户說哉其要¶道在乎率之以
躬訓之以書而已若西伯之事王季¶所謂率之也若有
虞之敷五教所謂訓之也率之有¶未至則訓之有所不
行訓之有未詳則雖率之而民¶不知所從惟王純孝至
性本乎天錫臨國以來心慕<md:KR4e0074_SBCK_012-16b>¶闕庭祗慎愛敬動必由禮
<pb:KR4e0074_WYG_012-19b>
問安之使踵相接以孝率¶民可謂至矣復慮未有以擴
民之𠂻也既摹印孝經¶頒于境内兹復繼以此書扶衰
防患之具道志怡神¶之說咸備載而無遺其於訓民又
何其盛哉將見數¶千里之内無凍餒之老而人人無夭
折之患矣且臣¶聞之上古之世隂陽太和風雨時若疵
癘不作疾疫¶不興人民皆登乎上壽此蓋有以致之而
非特方術¶之效也王濬明聖學徳純化孚駸駸乎可與
古哲王¶比烈矣陶含生之類於仁壽之域而九疇以叙
<pb:KR4e0074_WYG_012-20a>
其亦¶有出於此書之表者乎臣尚將與斯民同樂之書
凡<md:KR4e0074_SBCK_012-17a>¶四巻元鄒鉉所編次皆因之而無増益取諸人以爲¶
善之意於此可見¶
　　蒲鞭詩序¶
天道之災祥不可預推也觀於日月星辰之行則可¶定
焉國祚之舒促不可預稽也觀於處尊位者之徳¶則可
徴焉人君者下民之天也胄𦙍之貴天之日星¶也光耀
不失其常行度不愆其序天之化工寧有不¶成者乎傳
<pb:KR4e0074_WYG_012-20b>
稱成周卜世之符嘗疑其說類乎巫史及¶觀詩至麟趾
然後知其永命之由在是也夫以子姓¶宗族之衆仁厚
之徳皆若麟然至和之所薫蒸大順<md:KR4e0074_SBCK_012-17b>¶之所霑洽所以導
迎天命於㝠㝠之中而固國家之¶基祚者可謂盛矣其
享年之永不亦宜乎國朝有天¶下大建親藩布列海内
仁厚如周之公子者蓋不乏¶人臣以所見言之若蜀王
殿下之徳誠曠千載而獨¶立配聖哲而無愧者也殿下
慈恕寛和出於天性體¶道稽古日新于學羣臣有過未
<pb:KR4e0074_WYG_012-21a>
嘗有忿疾之容有所¶不及專爲掩覆耻形于言叱咤不
施鞭朴不加而政¶修事舉仁聞震于遐外每論古人之
政遇以苛察強¶斷爲能者深以爲非而於寛大篤厚之
化欣然有契¶于衷嘗取漢劉文饒事製蒲爲鞭以喻意
然亦未嘗<md:KR4e0074_SBCK_012-18a>¶用也嗚呼其可謂盛徳也已矣㑹臣承召來
朝特以¶頒示縉紳聚觀欣喜歎嗟咸爲歌詩以頌之蓋
刑罰¶之用貴乎當不貴乎重徳盛而善用法者鞭朴之
威¶過於鈇鉞不善用之雖傷飢肉潰肢體而民無所懲
<pb:KR4e0074_WYG_012-21b>
文饒始爲郡守能以徳爲政用薄罰以示辱猶爲福¶禄
所綏史䇿所嘉况勢位之尊道徳之懿過文饒萬¶萬設
示辱之具而不用者乎將見一國傳之天下效¶之百世
師之廉耻之俗興禮義之化流天人之心恱¶而子孫黎
民受其賜于無窮矣然則是詩之作其亦¶周南麟趾之
類也夫其亦可爲皇明比隆成周之徴<md:KR4e0074_SBCK_012-18b>¶也夫¶
　　宋學士續文粹序¶
可名之功衆人知之難名之功君子知之至於不見¶其
<pb:KR4e0074_WYG_012-22a>
功而天下隂受其利者此非聖賢之徒不能知也¶周之
積累舊矣由太王傳數世以及於武王用八百¶諸侯之
助而始克商夫豈一人之徳一日之功也哉¶而孟子歸
諸太公伯夷二老以爲二老者天下之父¶也天下之父
既歸之其子安往信是言也則武王之¶武可不用而周
徒以致人望而王孟子之言不幾於¶過乎然事固有立
乎此而應乎彼者山嶽出雲而霖<md:KR4e0074_SBCK_012-19a>¶雨被四海人以爲霖
雨之澤也而不知本於山嶽之¶助賢人鉅儒之於國家
<pb:KR4e0074_WYG_012-22b>
不必有赫然之功而其及物¶常在乎事爲之外謂天下
果興於斯人衆人未必知¶而信之然欲天下之安定非
斯人亦莫之能也髙祖¶之於子房世祖之於卓茂搴旗
斬將不與焉而尊禮¶在羣臣之上蓋其道徳可以訓暴
革奸智謀可以開¶惑定事言論風采信于人而傳于世
也久矣吾從而¶尊禮之則其所化服豈特事功之淺乎
當元之衰國¶朝之始興也地大兵強據名號以雄視中
國者十餘¶人皆莫能得士太祖髙皇帝定都金陵獨能
<pb:KR4e0074_WYG_012-23a>
聘致太<md:KR4e0074_SBCK_012-19b>¶史金華公而賔禮之公始見上上問以取天下
大計¶公以不殺對上甚喜俾授太子經每詢以治道公
未¶嘗不以仁義爲言是時羣雄多嗜殺好貨獨上御軍¶
有法命將征討戒以勿殺所至民歡樂之識者已謂¶天
下不足平及海内平定上方稽古以新一代之耳¶目正
彛倫復衣冠制禮樂立學校凡先王之典多講¶行之而
太史公實與其事在翰林爲學士中嘗爲國¶子司業晚
爲承㫖先後二十年以道德輔導皇太子¶聖徳寛大仁
<pb:KR4e0074_WYG_012-23b>
明而天下歸心愛戴稱頌洋洋者公之¶功居多海外殊
絶罕至之國朝貢之使接於國門至<md:KR4e0074_SBCK_012-20a>¶必問公起居安否
購公文集以歸日本至摹刻傳誦¶于其境内而近則朝
廷逺則窮山陋邑婦人稚子皆¶知公爲盛徳君子聞其
名見其文未有不咨嗟敬愛¶者公修身於户庭之間而
姓字播於千萬里之外蠻¶夷異類皆知尊慕之使中國
之美傳于無極其功蓋¶大矣而當時之人未必能名其
爲功此公所以爲盛¶與公之學博而知要其徳粹然與
<pb:KR4e0074_WYG_012-24a>
世無競而端介之¶氣充養有道不爲利害所移蓋仁人
長者之風不見¶於世久矣乃於公而見之天之遺斯世
不亦厚乎惜¶夫世未獲盡被公之澤而公遽以疾終竊
嘗歎天下<md:KR4e0074_SBCK_012-20b>¶知愛公文而不能盡得其意且不能盡觀也
以爲公¶昔無恙時嘗擇舊文爲文粹以傳矣因復與同
門友¶浦陽鄭楷叔度等取自仕國朝以來所作復選録
爲¶十巻名曰續文粹以傳于學者嗚呼斯文也公之所¶
爲雖可以傳世而不足以盡公之爲人也後有賢者¶考
<pb:KR4e0074_WYG_012-24b>
論國朝之所由興而追惟徳業之盛以歌詠太平¶之治
于無窮太史公之功庶幾可白于後世乎公諱¶濓字景
濓金華人¶
　　劉樗園先生文集序¶
學術視教化爲盛衰文章與學術相表裏豪傑之士<md:KR4e0074_SBCK_012-21a>¶固
不待教化而後知也然先生所以孜孜焉先之而¶不敢
忽者以爲天下之人不能皆生而有聞明吾教¶於天下
使過者抑而就中不及者企而求至道徳既¶一則萬事
<pb:KR4e0074_WYG_012-25a>
畢治矣當周盛時微而閭巷之人逺而産¶乎遐方絶域
肆口所成皆合乎仁義之㫖及其已久¶而衰著書之士
以千百計雖不能皆槩乎道而宏博¶深𤣥咸有所自得
辟諸黍稷稻粱雖爲味不同而皆¶可以醉飽未嘗假竊
剽襲浮談虛言如後世文士之¶爲也自周以來教化詳
明得先王之意者莫如宋故¶宋之學術最爲近古大儒
碩生既皆深明乎道徳性<md:KR4e0074_SBCK_012-21b>¶命之理逺追孔孟之迹而與
之爲徒其他以文辭馳¶於時者亦皆根據六藝理精而
<pb:KR4e0074_WYG_012-25b>
㫖逺氣盛而說詳各¶有所承傳而不肯妄相沿踵蓋教
化使然也有元百¶年之間宋之遺政銷滅殆盡士之能
言者不爲不多¶辭采音節不爲不工及觀其所至不過
攘取舊說以¶爲言求其學術之所自得豈惟不及宋之
名世者哉¶凡生於其時及見宋之遺風者自以爲不可
及也寧¶海在宋特爲詩書文物之邑去南渡國都爲近
故士¶之顯聞于世者甚衆未之衰也兵刑不振而教化
猶¶存取士之法稍弊而風俗不壞故其文章雖不能不<md:KR4e0074_SBCK_012-22a>¶
<pb:KR4e0074_WYG_012-26a>
降於盛時而學術之醇終不能甚愧於古樗園劉先¶生
少游錢塘學于宋太學與名士大夫交斯時違乾¶道淳
熈諸大儒猶未逺文獻之傳盛有可徵是以先¶生之學
淵博崇髙得聖賢之大要其爲文章朴茂質¶實不爲異
常絶俗之談而紆餘衍肆必達其意而後¶止索之而愈
深味之而愈長其視葩藻無實可喜之¶辭敻乎其不侔
也先生所尊善者惟同邑閬風舒公¶景薛南山陳先生
壽所友而敬者則剡源戴公帥初¶鄞袁公伯長袁公後
<pb:KR4e0074_WYG_012-26b>
仕元爲顯官名稱海内戴公文¶亦傳于時閬風南山與
先生皆自謂宋遺人不屑仕<md:KR4e0074_SBCK_012-22b>¶故文行雖髙而不大彰著
於世傳而知之者惟邑人¶而已今相去五六十年故老
淪䘮知先生之名者日¶已寡矣使又歷數世豈復有知
斯文之可貴者乎夫¶學術如先生而不傳後死者之責
也故擇其尤善者¶次爲若干巻且推其所自而備著之
使知先生自得¶之深非近代能言者所及也先生諱莊
孫字正仲樗¶園其號所著有周禮輯傳易說今不傳
<pb:KR4e0074_WYG_012-27a>
　　先太守文集後序¶
愚庵先生既卒其孤某摭其遺文爲二十巻將論序¶之
以傳於世辭不勝夫哀未能也越三年可以有言<md:KR4e0074_SBCK_012-23a>¶矣恐
世之人以爲私乎親又不果爲後二年執書而¶泣曰嗚
呼先人有道而不能述使大章明於世小子¶之罪也其
何敢譲焉君子之言惟其公而已言而公¶雖子述父事
不爲過言而不當由千載之後論千載¶之上人猶且非
之何私之足避乎周人稱其父如日¶月之炤臨子思稱
<pb:KR4e0074_WYG_012-27b>
孔子如天地四時其言可謂夸矣¶然而天下信之後世
莫敢非之者何耶以其公也不¶然荀淑以黄憲比顔子
王安石以揚雄爲聖賢而比¶之而人終不信者以其出
於私見也小子亦公而已¶矣何敢欺先人以欺後世哉
先生之志其大者欲潤<md:KR4e0074_SBCK_012-23b>¶澤天下其小者亦將使道術明
乎書風俗成乎身立¶經世淑民之法以幸無窮皆未之
遂也遽棄斯世而¶弗居嗚呼豈先生之不幸與抑斯人
之不幸也先生¶初守濟寧千里之内士與民相慶先生
<pb:KR4e0074_WYG_012-28a>
不色喜既五¶年罷去慶者咸泣先生如平時大故埀及
猶忻忻不¶少變先生視生死貴賤無毫髪入於心豈以
志之得¶失爲幸不幸哉天未欲俾斯民安其生而復其
性奪¶先生之年不使捄斯民斯民果不幸也於先生乎
何¶與先生之言其憂時閔民之意猶慈母之於子無或¶
忘之自爲學至於仕自冠至於服官政不斯須變也<md:KR4e0074_SBCK_012-24a>¶嗚
呼此豈可以勉強能哉葢先生之道有伊尹之任¶諸葛
亮之平范希文之惠故其言若是之盛也而先¶生之道
<pb:KR4e0074_WYG_012-28b>
不在乎言也後有誦先生之言考三君子之¶徳而求先
生則庶乎知言矣茍以小子爲私其親不¶仁者也謂先
生不足儗三君子不明者也非小子所¶望乎後世也¶
　　華川集後序¶
華川先生出使南夷之九年其子綬紳將傳其文於¶世
天台方孝孺爲擇精醇尤可傳者若干首定爲若¶干巻
序之曰天下之物天皆易與人也惟斯文不易<md:KR4e0074_SBCK_012-24b>¶以與人
幸而與之必困辱其身心鬱抑其神志使之¶埀死而僅
<pb:KR4e0074_WYG_012-29a>
生悔悟咎愧不敢與造化者爭強然後置¶之而不顧葢
富貴禄爵出於人身尊位崇雖有人刑¶而時有免脫者
斯文之柄出於天而人莫能與之較¶故天深忌之大得
者受禍多小得者遇禍少求其終¶身逸樂榮盛而無虞
者至鮮也豈非以挾富貴立威¶之惠近用斯文以榮辱
天下其所及爲尤逺耶不然¶得所欲以誇世者盈海内
何先生獨不遇耶先生在¶元之季世嘗持所爲入燕都
竒其才者比肩立皆莫¶之薦困悴而歸今上有天下先
<pb:KR4e0074_WYG_012-29b>
生嘗用矣既而出佐<md:KR4e0074_SBCK_012-25a>¶逺郡召入修元史爲翰林待制且
將用之復出使西¶陲始還又奉詔之南夷竟留未還國
家遐蒐逺攬於¶士無所不用用之無不盡其才位過其
望事浮於器¶者亦衆矣必不爲先生獨惜也非天誰能
使然哉然¶天之於人豐於今者未必不嗇於後厄於一
時者未¶必不光耀於無窮漢數百年間王侯將相多矣
司馬¶遷班固刑餘卑賤之人當世之所戲慢而侮訕者
今¶彼之尊榮盛大咸不能自存而遷固之言與經訓並
<pb:KR4e0074_WYG_012-30a>
傳豈以其遇乎况夫聖人之道非遷固所至者其自¶視
宜何如也而先生何恨哉先生之文始學於江夏<md:KR4e0074_SBCK_012-25b>¶黄文
獻公晚自肆爲一家言觀其平生其得於天者¶可知矣
余故不論惟推其意且論之使人知先生非¶果不遇也
先生名褘字子充金華之義烏人華川者¶義烏别名云¶
　　蘇太史文集序¶
天下之事出於智巧之所及者皆其淺者也寂然無¶爲
沛然無窮發於智之所不及知成於巧之所不能¶爲非
<pb:KR4e0074_WYG_012-30b>
幾乎神者其孰能與於斯乎故工可學而致也¶神非學
所能致也惟心通乎神者能之神誠㑹於心¶猶龍之於
雨所取者㳙滴之微而可以被八荒澤萬<md:KR4e0074_SBCK_012-26a>¶物無所得者
辟之抱甕而灌機械而注爲之不勝其¶勞而所及僅至
乎尋丈之間莊周之著書李白之歌¶詩放蕩縱恣惟其
所欲而無不如意彼豈學而爲之¶哉其心黙㑹乎神故
無所用其智巧而舉天下之智¶巧莫能加焉使二子者
有意而爲之則不能皆如其¶意而於智巧也狹矣莊周
<pb:KR4e0074_WYG_012-31a>
李白神於文者也非工於¶文者所及也文非至工則不
可以爲神然神非工之¶所至也當二子之爲文也不自
知其出於心而應於¶手況自知其神乎二子且不自知
况可得而效之乎¶效古人之文者非能文者也惟心㑹
於神者能之然<md:KR4e0074_SBCK_012-26b>¶亦難矣莊周殁殆二千年得其意以爲
文者宋之蘇¶子而已蘇子之於文猶李白之於詩也皆
至於神者¶也某少好蘇子之文而恨不得其意以爲茍
得其意¶則文可勉而學年二十餘遊金華見太史蘇公
<pb:KR4e0074_WYG_012-31b>
之文¶知公爲蘇子諸孫嘆曰得蘇子之意者其在是矣
後¶三年公盡以其文見示益嘆以驚然後知公果得蘇¶
子之意也頓挫闔闢而不至於肆馳驟反復而不至¶於
繁崇之於天深之於淵無不探也奥之於道徳著¶之於
政教無不究也而未嘗用其智巧以爲之也智¶巧之於
文不能無也而不可用也雖未嘗用也而亦<md:KR4e0074_SBCK_012-27a>¶未嘗無也
斯其爲神乎今之爲文者竭智巧以學之¶而不得其意
故其文非拘則腐非誕則野非有餘則¶不足求其工且
<pb:KR4e0074_WYG_012-32a>
不可致况於神乎公之文非今之文¶也得蘇子之意者
也李白之詩莊周之書皆是理也¶而不可以言傳也孔
子曰知變化之道者其知神之¶所爲也知神之所爲則
道自我出矣文奚可勝用耶¶
　　觀樂生詩集序¶
無窮者天下之理也不易者造化之運也乗乎運備¶乎
理不以古今而殊者人之才也千載之上有異才¶焉出
乎其間所得之理與今同也所乗之運與今同<md:KR4e0074_SBCK_012-27b>¶也其言
<pb:KR4e0074_WYG_012-32b>
安得不與今同乎千載之下有異才焉同是¶理也同是
運也其言安得異於古乎古與今云者人¶之所云也非
天之所設也䆳古之初羲黄之世人以¶爲古也焉知天
不以爲非古乎並肩而居接膝而談¶人以爲今之人也
焉知天不以爲非今乎故由後以¶視先則後者爲今矣
由未至而視已往則今有非今¶者存而奚古與今之足
間哉以一日爲久則百年之¶爲久可知也以百年爲逺
則千載之爲甚逺又可知¶也茍以天地之始終爲旦莫
<pb:KR4e0074_WYG_012-33a>
齊古今而洞視之則千¶載百年也均之爲瞬息之頃也
人顧妄相詆賛於其<md:KR4e0074_SBCK_012-28a>¶間以古爲髙以今爲卑隨人爲輕
重狥時爲毁譽不¶亦大惑矣乎是皆未渉乎道之流未
造乎術之垣私¶意之變眩其中而不自知爲惑也君子
之取善則異¶乎此善誠足稱矣忘今之爲非古誠未足
取也忘古¶之爲非今其忘之也并其時與世而盡忘之
而况較¶其身之貴賤顯約乎以貴賤顯約視人之言者
不知¶言者也以前後古今觀人之才者不知人者也吾
<pb:KR4e0074_WYG_012-33b>
友¶許君士修生乎今之世而心存乎千古無一㕓之華¶
一命之勢而其志在乎生民其所得之深醇虛明同¶乎
前而合乎後者衆人知尊之而不能識之予雖識<md:KR4e0074_SBCK_012-28b>¶其所
存而未足究其所窮也間嘗因其詩而求其所¶自致温
厚和平歸乎至理而清雅俊潔出乎天趣詞¶修而不浮
意凝而不窒程邵之所存陶謝之所達沛¶乎其兩得之
於是乎忘其爲吾友不知其處乎今之¶世而君亦忘予
非其偶也相洽以心相啟以言驩然¶有足樂者嗟乎君
<pb:KR4e0074_WYG_012-34a>
之樂余知之前乎千古後乎萬世¶同得是理者知之而
衆人固莫之知也不蘄乎衆人¶之知此君之所以合乎
古人者耶因君之詩而知君¶之道則吾亦安知其非古
人之徒耶¶
　　張彦輝文集序<md:KR4e0074_SBCK_012-29a>¶昔稱文章與政相通舉其槩而言耳要而求之實與¶其
人類戰國以下自其著者言之莊周爲人有壺視¶天地
嚢括萬物之態故其文宏博而放肆飄飄然若¶雲遊龍
<pb:KR4e0074_WYG_012-34b>
鶱不可守荀卿恭敬好禮故其文敦厚而嚴¶正如大儒
老師衣冠偉然揖譲進退具有法度韓非¶李斯峭刻酷
虐故其文繳繞深切排搏紏纒比辭聨¶類如法吏議獄
務盡其意使人無所措手司馬遷豪¶邁不羈寛大易直
故其文崒乎如恒華浩乎如江河¶曲盡周宻如家人父
子語不尚藻飾而終不可學司¶馬相如有俠客美丈夫
之容故其文綺曼姱都如清<md:KR4e0074_SBCK_012-29b>¶歌繞梁中節可聽賈誼少
年意氣慷慨思建事功而¶不得遂故其文深篤有謀悲
<pb:KR4e0074_WYG_012-35a>
壯矯訐揚雄齪齪自信¶木訥少風節故其文拘束慤愿
摸擬窺竊蹇澁不暢¶用心雖勞而去道實逺下此魏晉
至隋流麗滛靡浮¶急促數殆欲無文惟陶元亮以沖曠
天然之質發自¶肺腑不爲雕刻其道意也達其狀物也
覈稍爲近古¶韓退之起中唐始大振之退之俊傑善辨
説故其文¶開陽闔隂竒絶變化震動如雷霆淡泊如韶
濩卓矣¶爲一家言其同時則有栁子厚李元賔李習之
之流¶子厚爲人精緻警敏習之志大識逺元賔激烈善
<pb:KR4e0074_WYG_012-35b>
持<md:KR4e0074_SBCK_012-30a>¶論故其文皆類之五代之弊甚於魏隋之間宋興至¶
歐陽永叔蘇子瞻王介甫曾子固而文始備永叔厚¶重
淵潔故其文委曲平和不爲斬絶詭怪之狀而穆¶穆有
餘韻子瞻魁梧宏博氣髙力雄故其文常驚絶¶一世不
爲婉昵細語介甫狹中少容簡黙有裁制故¶其文能以
約勝子固儼爾儒者故其文粹白純正出¶入禮樂法度
中南渡以後真希元魏華甫以典章文¶物爲文陳仝甫
以縱横之學爲文其他各以其文顯¶者甚衆至於末流
<pb:KR4e0074_WYG_012-36a>
而文又弊矣元興以文自名者相¶望於百年之間爲世
所稱者曰姚寛甫虞伯生黄晉<md:KR4e0074_SBCK_012-30b>¶卿歐陽原功寛甫敦龎
有威儀左右佩玉故其文沉¶鬱而隆厚伯生頎嶷鉅人
談故事遺法竟日不竭故¶其文敷贍無涯不可準則晉
卿謹慎有禮故其文守¶局遵度考據切當不放而宻原
功博學多識故其文¶繁多而不迫至于今則潜溪先生
出焉先生以誠篤¶和毅之質宏奥𤣥深之識發而爲文
原功稱其如淮¶隂將兵百萬百戰百勝志不少懾如列
<pb:KR4e0074_WYG_012-36b>
子御風翩然¶褰舉不沾塵土用鳴一代之盛追古作者
與之齊近¶代不足儗也由此觀之自古至今文之不同
類乎人¶者豈不然乎雖然不同者辭也不可不同者道
也譬<md:KR4e0074_SBCK_012-31a>¶之金石絲竹不同也有聲則同江河淮海不同也
蓄¶水則同日月星火不同也能明則同人之文不同者¶
猶其形也不可不同天下之道根於心者一也故立¶言
而衆者文之𨽻也明其道不求異者道之域也人¶之爲
文豈故爲爾不同哉其形人人殊聲音笑貌人¶人殊其
<pb:KR4e0074_WYG_012-37a>
言固不得而強同也而亦不必一拘乎同也¶道明則止
耳然而道不易明也文至者道未必至也¶此文之所以
爲難也嗚呼道與文俱至者其惟聖賢¶乎聖人之文著
於諸經道之所由傳也賢者之文盛¶於伊洛所以明斯
道也而其文未嘗相同其道未嘗<md:KR4e0074_SBCK_012-31b>¶不同師其道而求於
文者善學文者也襲其辭而忘¶道者不足與論也然斯
豈易易哉世有自謂不師其¶辭者則剽生抉怪雜取艱
深之辭敷錯成文以飾其¶鄙陋之意至於不可句讀使
<pb:KR4e0074_WYG_012-37b>
人誦之而不曉其意以¶爲文故如是或者懲其病則弛
慢不思輯陳蹈故混¶不加修甚則取里談巷語猥䙝嘲
笑之辭書之編簡¶以爲明道文與道割裂爲二互相訾
詆又或見其然¶遂放言而攻之以爲古之道不可釋以
今之文今之¶文不當學古之辭三者雖異而俱失之不
師古非文¶也而師其辭又非也可以爲文者其惟學古
之道乎<md:KR4e0074_SBCK_012-32a>¶道明則氣昌氣昌文自至矣文自至者所謂類
其人¶而不悖乎道者也其人髙下不同而文亦隨之不
<pb:KR4e0074_WYG_012-38a>
可¶強也嘗執此說竊觀天下之文爲三者之歸者多矣¶
而無愧於古者亦有矣往居京師從潜溪先生學得¶勾
曲張君彦輝之文而覽焉其語踈爽類陶元亮善¶持論
類李元賔意其人必雅飭和易君子人也雖未¶嘗見而
存乎懷今年幸而見之與昔之所意果合且¶得見其文
之全其辭不泥乎古務自已出而無艱深¶俚陋之病往
往本乎聖賢之道蓋庶乎斯文也已茍¶精而不倦於今
之人又何難乎此某所以不能無感<md:KR4e0074_SBCK_012-32b>¶而言也雖然文之
<pb:KR4e0074_WYG_012-38b>
道大矣某也何足以知之哉¶
　　鄭貞孝先生文集序¶
人之相與有所不足則慕有所不及則服然才智藝¶術
之過人者惟能使其儔類慕服之與之異趨者未¶必慕
服也生而人或尊尚之既没未必追思其美也¶惟夫有
徳者則不然不特君子慕服之而衆人亦皆¶自知其不
及非惟衆人知尊之而小人亦皆感慕而¶不忍欺不惟
化及當時而且聞乎後世而勸傳之無¶窮而信是曷爲
<pb:KR4e0074_WYG_012-39a>
而致哉蓋其修諸身行乎家粹然一¶出乎正遺澤之所
加流風之所被必有不可測者矣<md:KR4e0074_SBCK_012-33a>¶非若一才一藝者之
淺也鳳鳥麒麟言其辨慧則不¶若鸚鵡言其才力則不
若騏驥然而羽毛之族聞其¶聲覩其形未有不畏而服
之宗而附之者亦豈待辨¶慧才力而後見哉士之有爲
於世者未嘗不欲服乎¶人而人終不之服貴爲輔相富
有田邑勢之所加無¶所不可而其家人徒𨽻嗤鄙笑侮
之者衆矣况他人¶乎吾以是知有徳者之難也漢數百
<pb:KR4e0074_WYG_012-39b>
年間竒才異能¶著事功者相望獨黄憲處布衣無所猷
爲而見之者¶敬親之者服稱之爲顔子後世亦信而傳
之夫顔子¶之不可及人人之所知也漢之諸儒其於論
人亦必<md:KR4e0074_SBCK_012-33b>¶不茍矣至於稱憲則無間言焉此其人之所得
何如¶哉嘗恨弗獲同其時考其言論以推其所至求之
今¶世若浦陽鄭貞孝先生蓋有憲之風焉而今亦亡矣¶
余游其鄉交其士大夫以問先生之爲人舉其姓字¶無
智愚長少無有不嘆息賛譽以爲賢者嗚呼一人¶易欺
<pb:KR4e0074_WYG_012-40a>
也一時易誣也先生之殁十餘年矣使有大功¶厚澤施
于民猶且忘之矣而稱先生如存慕其善者¶如新斯豈
智術所可爲哉非徳足以服乎人其何能¶致是乎先生
之子叔度授余以遂初集十巻誦其言¶皆本於仁義忠
信辭達而㫖深稱其所爲因復於叔<md:KR4e0074_SBCK_012-34a>¶度曰此有徳者之
言也昔修漢史者髙憲之徳而以¶其言論風㫖無傳爲
憾先生之言具存於是乎過憲¶矣後之人慕先生之徳
知先生斯文之可貴者其亦¶有徳者之徒歟先生諱淵
<pb:KR4e0074_WYG_012-40b>
字仲涵太史潜溪公之門¶人其家以孝義聞于世卒年
四十有八云¶
　　劉氏詩序¶
道之不明學經者皆失古人之意而詩爲尤甚古之¶詩
其爲用雖不同然本於倫理之正發於性情之真¶而歸
乎禮義之極三百篇鮮有違乎此者故其化能¶使人改
徳厲行其效至於格神祗和邦國豈特辭語<md:KR4e0074_SBCK_012-34b>¶之工音節
之比而已哉近世之詩大異於古工興趣¶者超乎形器
<pb:KR4e0074_WYG_012-41a>
之外其弊至於華而不實務竒巧者窘¶乎聲律之中其
弊至於拘而無味或以簡淡爲髙或¶以繁艷爲美要之
皆非也人不能無思也而復有言¶言之而中理也則謂
之文文而成音也則謂之詩茍¶出乎道有益於教而不
失其法則可以爲詩矣於世¶教無補焉興趣極乎幽閒
聲律極乎精恊簡而止乎¶數十言繁而至於數千言皆
茍而已何足以爲詩哉¶世固有嗜橘柚柤梨者然饑則
必飯稻啖肉而後可¶飽稻與肉不可一日無也適口之
<pb:KR4e0074_WYG_012-41b>
味爽然入乎齒舌<md:KR4e0074_SBCK_012-35a>¶非不可喜而於人何所補乎自古以
來適口者多於¶五榖而稻肉不足以恱人斯人幾何不
餒而死也金¶華劉養浩與余俱學經於太史公公教人
爲詩必以¶三百篇爲本養浩之詩公之所稱而取者其
不失古¶之意可知也然古之道今人豈盡知之乎傳曰
人莫¶不飲食也鮮能知味也觀養浩之詩者慎無以適
口¶之味視之而求屬饜焉則得之矣¶
　　時習齋詩集序
<pb:KR4e0074_WYG_012-42a>
詩者文之成音者也所以道情志而施諸上下也三¶百
篇詩之本也風雅頌詩之體也賦比興詩之法也<md:KR4e0074_SBCK_012-35b>¶喜怒
哀樂動乎中而形爲褒貶諷刺者詩之義也大¶而明天
地之理辯性命之故小而具事物之凡彚綱¶常之正者
詩之所以爲道也詩道廢久矣自漢以下¶編冊之所載
樂府之所傳隱而章麗而不浮沉篤而¶雍容博厚而和
平者則亦古詩之流也而其體横出¶矣體之變時也不
變於時者道也因其時而師古道¶者有志於詩者也而
<pb:KR4e0074_WYG_012-42b>
師者寡矣唐之杜拾遺韓吏部¶皆深於詩其所師則周
公吉甫衛武公史克之徒也¶其體則唐也而其道則古
也世之言詩者而不知道¶猶車而無輪舟而無柁也雖
工且美奚以哉余生十<md:KR4e0074_SBCK_012-36a>¶餘年則好爲詩以儷偶爲工富
艷爲能又五六年益¶肆不羈一操觚頃千餘言可立就
取而誦之張綺繡¶而恊塤箎粲然可喜也人往往以此
多余雖余亦自¶負以爲材今反視之則惕息而大慙抑
塞而不寧興¶之所觸欲有所云輙仰觀霄漢竟日不能
<pb:KR4e0074_WYG_012-43a>
作一語何¶者怪曩之所云不近道又恐今之復然也故
愈不敢¶易蓋知道者若是之難也然亦安敢以爲知也
黙而¶求之終夜不寢以察之平心而迎之徐徐焉而導
之¶知其似矣然後敢發發而與作者不謬也然後書之¶
久而復覺其不可也則又毁焉故余之於詩學之非<md:KR4e0074_SBCK_012-36b>¶不
專而獨無盈簡之藁屢書而屢毁愧而不止蓋將¶求合
乎斯道也而後置焉然亦難矣烏傷樓君希仁¶同學於
太史公挈其詩曰時習齋集若干巻徴予序¶嗚呼余豈
<pb:KR4e0074_WYG_012-43b>
知詩者而敢序樓君哉樓君之詩侈約中¶度是非當理
將取法乎韓杜之間其務知道而合乎¶古者無惑矣雖
序亦何言哉然以余爲知詩之難則¶知樓君亦必有同
於予也因書以告之¶
　　白鹿子文集序¶
古之君子以美其徳行爲先務而不務美其文詞窮¶天
地萬物之理察是非善惡之端以正其心謹其言<md:KR4e0074_SBCK_012-37a>¶動使
凡本諸身者無毫髪之可悔此君子之所汲汲¶也若夫
<pb:KR4e0074_WYG_012-44a>
言語之華文詞之工期後世之所尚豈君子¶之所汲汲
哉然君子之徳果修矣人必慕其人慕其¶人則其文亦
爲世所貴重故文有以人而傳者以其¶徳之可尊故也
茍不務此而帷其末雖麗如相如敏¶如枚臯精竒雄徤
如栁子厚亦藝而已矣君子寧以¶是爲貴乎越之諸暨
有隱君子曰楊公本初居白鹿¶山其學一以古人爲宗
務於躬行言髙志大自勉以¶孔子孟軻爲師教人亦俾
以孔子孟軻爲師取與不¶妄進退不茍始而鄉人尊之
<pb:KR4e0074_WYG_012-44b>
既而邑人尊之既而郡<md:KR4e0074_SBCK_012-37b>¶人尊之太史潜溪公以道徳文
學伏一世亦甚敬之¶至爲之傳稱之曰白鹿子白鹿子
不喜爲文辭其言¶嚴厲峻切警薄矯邪往往中世俗忌
諱以故一時之¶人雖知白鹿子之賢而死於布衣今年
其孫友載其¶遺文若干巻至京師介浦陽戴公原禮請
叙其篇首¶予年餘二十時嘗從太史公謁白鹿子于家
聽其言¶論悚然敬異而白鹿子見予喜甚以古之君子
見望¶今二十餘年公與白鹿子既皆淪謝而予亦頽然
<pb:KR4e0074_WYG_012-45a>
無¶用於世矣因復于友曰人之自修爲善事之必可勉¶
者也修德而冀其傳世立言而冀其行逺此雖聖賢<md:KR4e0074_SBCK_012-38a>¶有
不能預期蓋幸不幸有命存焉非人之所能及也¶以白
鹿子之學古飭行自當爲天下後世所重蓋必¶有知徳
之士慕其人而誦其言然後白鹿子之文赫¶烜光著于
天下有不可掩者矣昔揚雄没而法言傳¶文中子死而
中說顯事未有不以久而定者然白鹿¶子之爲人卓卓
可稱如此遺文之傳安知不較然著¶于後世乎
<pb:KR4e0074_WYG_012-45b>
　　非非子醫書序¶
非非子既老著書辯黜昔之論醫者其說以爲雖扁¶鵲
復生不易吾言信乎非非子有志也道術之傳豈<md:KR4e0074_SBCK_012-38b>¶有古
今哉智者知之衆人惑之今與古皆然也由衆¶人而視
智者雖同時猶莫能及况古人乎由智者而¶視才之庸
者則今與古何相逺之有古之言未必皆¶善今之言未
必皆非後乎千百載未必無善於今之¶人者也顧智者
知之耳孔子聖人也聖人之言固不¶敢及與聖人並時
<pb:KR4e0074_WYG_012-46a>
今人豈無過之者乎故道惟視善¶與否今古不足論也
學者之患在乎慕古而不知道¶聞其出於古則以爲善
雖有未至不察也聞其出於¶今則以爲不善雖有至者
不察也此道之所以不明¶實學者之過也余嘗以爲秦
以下言治道者漢之賈<md:KR4e0074_SBCK_012-39a>¶誼董仲舒王吉唐之魏徵陸贄
宋范仲淹司馬光皆¶近時捄俗之論耳比之三代聖賢
匡世範民之政豈¶特不及其垣墻哉其可議者蓋衆矣
每欲爲一書明¶先王之意以正流俗之失懼人謂吾爲
<pb:KR4e0074_WYG_012-46b>
僣也卒未敢¶爲而非非子之於醫獨不顧舉世之惑指
斥其所尊¶信而不疑非果有志者其能然乎醫術余雖
不足以¶應之若非非子之志其過於余也逺矣然余聞
之聖¶人天地之醫也賢者民物之醫也此醫之大者也
漢¶之善醫者莫過於賈誼誼當無事之時流涕痛哭以¶
爲痱腫&KR0979;盭其後病發於數世之間果驗此以何術<md:KR4e0074_SBCK_012-39b>¶預
知之乎誼之策雖不即用然其方書具存後世可¶以用
之否乎使聖人生漢之初必能制其本疾必無¶自而發
<pb:KR4e0074_WYG_012-47a>
矣不知聖人用何道已天下之疾也非非子¶多才能而
善論大事語多驚人茍取賈誼以下之言¶定其是非著
其方書俾疾病者可按書而治則余將¶謂非非子果有
志者也果不可以今古論也¶
　　應天府鄉試小録序¶
聖天子受天命作四海九州主神武既昭大敷文治¶閔
前代習俗陋而事功卑也建學樹師更定制度聚¶俊茂
之才而作新之復設科目登進其賢能以備任<md:KR4e0074_SBCK_012-40a>¶使於是
<pb:KR4e0074_WYG_012-47b>
二十年間列於中外赫然有聲者以百計如¶稼于田而
俟其有秋木於林而望其成室揆日收功¶果獲其用是
豈特多士之敏於學所致哉實皇上用¶賢圖治之心格
於天而天有以相之也天欲昌乎國¶家必默佑之而賜
之以賢才衆賢集於朝羣才列于¶位而天下不䝉其福
治功不顯於世者無有也洪武¶二十有六年當試之期
京府實試太學及畿甸十四¶郡三州之士出幣徴四方
縉紳以程藝文之髙下至¶期治中劉庸請於朝俾監察
<pb:KR4e0074_WYG_012-48a>
御史王仲和孫仁蒞其¶事通判王子修賛其政於是衣
巾筆牘而至者八百<md:KR4e0074_SBCK_012-40b>¶人有職於試事者莫不䖍恭以求
稱取士之意迨㧞¶其絶尤者得士八十八人既揭其名
以示觀者復將¶傳於四方埀於後世士之生於斯者可
謂幸矣然某¶聞之朝廷取士以文而所望於士者不徒
在乎文也¶士之升以科目而所以成其身者不可恃乎
科目也¶葢皆階此而進焉爾夫君子之所學者聖人之
道聖¶人之道莫大乎仁義忠孝士秉仁義忠孝猶農夫
<pb:KR4e0074_WYG_012-48b>
之¶於耒耜不可一朝去也達焉與俱窮焉與階故立於¶
朝以之事君則成豐功著大節以爲社稷鎮行乎藩¶屏
處乎民上以之治民則使黎庶舉得所願以無貽<md:KR4e0074_SBCK_012-41a>¶國家
之憂如是則庶幾不負聖天子之恩而可以稱¶爲學之
士矣茍或貿貿焉而食營營焉而趨而以進¶士自居鳴
呼其尚深思養士之初意也哉¶
　　京闈小録後序¶
語名山大川者不稱其髙深而必稱其出雲雨語靈¶區
<pb:KR4e0074_WYG_012-49a>
奥壤者不稱其饒沃而必稱其宜黍稷論天下國¶家富
盛昌隆豈不以賢才之衆多乎周之詩人稱周¶之所由
興不言其它而惟及乎士君子之衆曰思皇¶多士生此
皇國夫四海亦廣矣千載亦逺矣賢士君¶子奚爲獨出
於文王之時而聚于其國哉蓋國家之<md:KR4e0074_SBCK_012-41b>¶興天也天之祐
乎國家莫大乎錫之以賢才賢才多¶而道徳政教無不
舉國家未有不享悠久治平之福¶者也聖天子有天下
羣士景從海宇晏寧然聖心猶¶以爲未也大設學以陶
<pb:KR4e0074_WYG_012-49b>
鈞士類而收之以科舉每三¶歳天下大比洪武丙子京
府當試太學暨畿甸郡邑¶士至者千餘人司選㧞者皆
時之耆俊而某之昏陋¶亦忝預焉既試而閱其文通古
今識正道者彬彬以¶數百計監察御史及京府官僚議
以爲今嵗士盛於¶往昔宜循舊比請于朝以定去留詔
定其數三百於¶是縉紳相賀以爲自開國以來取士未
有盛於斯者<md:KR4e0074_SBCK_012-42a>¶將録其名與其文之美者以傳而俾序其
故¶¶¶聖人奉天明命汎掃萬方彌天際海罔不臣順
<pb:KR4e0074_WYG_012-50a>
行¶仁立政涵育撫馴豐功盛徳在宇宙間雖前聖
之粒¶蒸民修人紀者莫之能先也天道報施用錫
萬年之¶祚賢才之盛於斯時夫豈偶然哉聖人之
心上與天¶通凡有所欲天必輔之聖心所屬雖非
恒人之所及¶知然豈無所望於多士者乎為士者
幸生乎今其必¶識天命之當然知其生之不偶然
而效所知竭所能<md:KR4e0074_SBCK_012-42b>¶以輔安宗社黎民於無窮如成
周多士為邦家之基¶斯善矣茍不能然而謂科舉
<pb:KR4e0074_WYG_012-50b>
之學為已足不思其逺¶且大者姑食焉而怠其
事吾恐有愧於古人矣豈所¶望於盛時之士也
哉¶
　　京闈小録後序¶
皇帝既即位大詔紀今年元為建文春三月上丁車¶駕
幸太學親祀先師孔子拜跽盥獻咸用享廟社禮¶縉紳
聚觀以為崇文祇聖之典古所未有風行萬方¶小大喜
悦皆思自奮以進庸于世秋八月天下當大¶比太學暨
<pb:KR4e0074_WYG_012-51a>
畿内士集于京府者千五百人有詔命翰<md:KR4e0074_SBCK_012-43a>¶林儒臣及時
之名士較其文御史蒞之而董其庶事¶則屬之府僚佐
焉七月甲辰入院越九日已已而畢¶屛蕪黜陋選擢俊
良蓋去者幾十之八而登名于籍¶者二百十四人非難
之也蓋以上初取士天下後世¶將於是觀盛美焉而不
敢弗慎也昔太祖髙皇帝創¶業紹正統之三年即興科
舉至十七年甲子而益盛¶歴四舉而至于茲今在朝廷
之人大率多先朝之所¶簡㧞者也自古聖王授子孫以
<pb:KR4e0074_WYG_012-51b>
天下不徒遺之以人¶民土宇府庫甲兵而必遣之以賢
才俾共守之茍無¶君子則謂之空虛而不能爲國士之
宜重也蓋如此<md:KR4e0074_SBCK_012-43b>¶今髙皇帝埀憲于前皇上嗣之尊右文
教而士競勸¶得才視昔有加其爲萬世計可謂至矣將
見仁人君¶子爲時並出輔成寛大之化養育黎民登于
太和以¶傳祚于無窮詎不盛哉棫樸之詩曰追琢其章
金玉¶其相勉勉我王綱紀四方聖徳固有之矣南山有
䑓¶之詩曰樂只君子邦家之基又曰樂只君子民之父
<pb:KR4e0074_WYG_012-52a>
母盛時之士其可不以古人自望乎¶
　
　
　
　
　
　
　
<pb:KR4e0074_WYG_012-52b>
　
　
　
　
　
　
　
　遜志齋集巻十二
