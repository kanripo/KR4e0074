# -*- mode: mandoku-view; -*-
#+TITLE: 遜志齋集
#+DATE: 2015-09-11 16:34:02.636059
#+PROPERTY: ID KR4e0074
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0527-022遜志齋集-卷第二十二.
<pb:KR4e0074_SBCK_022-1a>¶
遜志齋集卷之二十二¶
　中順大夫浙江按察司副使奉勅提督學校雲間范惟一　編輯¶
　奉政大夫浙江按察司僉事奉勅整&KR0346;兵備南昌唐堯臣校訂¶
　中順大夫浙江台州府知府事前刑部郎中東呉王可大校刋¶
　碑　表　誌¶
　　關王廟碑¶
古之享天下萬世祀者必有盛德大烈&KR0013;乎人人其¶
或功蓋一時名震一國祀事止於其鄉而不能及乎¶
逺惟漢將關侯雲長用兵荆蜀間國統未復以身死¶
之至今千餘載窮荒遐裔小民稚子皆知尊其名畏¶
<pb:KR4e0074_SBCK_022-1b>¶
其威懷其烈不忘是孰&KR0241;然哉蓋天地之妙萬物者¶
神也神之爲之者氣也是氣也得其靈竒盛著則爲¶
&KR0646;人當其生乎時揮霍宇宙頓挫萬&KR0011;叱電噫風雄¶
視乎舉世故發而爲忠毅之業巍巍赫赫與日月並¶
明與隂陽同用不幸其施未竟欝抑以没其炳朗靈¶
變者不與衆人俱泯則復爲明神無所不之固其理¶
也人多謂侯特武夫之勇非有損益於世此非知侯¶
之心者當侯之時勢莫完於曹操力莫強於孫權昭¶
烈敗亡之餘削弱爲特甚操欲誘侯爲巳用毅然不¶
從權欲爲子請婚罵辱其使如狗&KR0510;左右昭烈誓復漢¶
<pb:KR4e0074_SBCK_022-2a>¶
室此其忠義之氣固足以服天下而豈一世之雄哉¶
使侯不死與孔明戮力孔明治内侯治其外漢賊可¶
誅孫氏可虜而高祖天下可復矣然則侯之存豈惟¶
蜀人頼之海内實頼之無成而䘚非惟蜀人痛之凢¶
嘗爲漢民者皆宜爲之悼惜也感之深思之久事其¶
在天之神以&KR0241;尊慕之心而不廢豈非出於天理民¶
彛之正也哉寜海故有侯廟邑人䖍奉如侯尚存咸¶
願紀德刻之牲石俾永世無惑詞曰¶
炎光中滅寰宇分奸雄鉅猾胥噉吞穢腥上聞帝爲¶
顰大統重&KR0140;高皇孫勑令神人下天閽虬髯虎眉靣¶
<pb:KR4e0074_SBCK_022-2b>¶
赤璛寳刀白馬提三軍驅斬賊盗如&KR0012;豚扼荆取益¶
聲勢振東呉喘恐睨且蹲中原萬里殺氣昬意欲掃¶
蕩無&KR0335;㾗厭世倐忽棄厥勲神靈在天燁若暾奉帝¶
之命施威恩旌善誅惡康&KR0058;元孫曹&KR0495;虐罪莫原覊¶
&KR0017;號呼遭割焚孰若我侯乆愈尊海内廟祀莫敢諼¶
春秋薦獻羅庭門酒牲芳碩箾皷喧侯乘飛龍雲駢¶
軒萬&KR0016;扈從持旌旛來如飈馳去星奔惠民以德不¶
以言嗟哉我民慎㓗䖍懋德&KR0241;福無&KR0057;愆德凉媚瀆¶
神不飡至理甚昭千古存侯神行世同乾坤¶
　　梅長者祠堂碑¶
<pb:KR4e0074_SBCK_022-3a>¶
天地至和之氣時得之而爲春日得之而爲煦風得¶
之而爲薫皆所以長養萬物其化至宻其用至醇其¶
在天德也則爲仁爲至善之德爲惇厚之化爲無言¶
之教僃其理者在唐虞爲八元在周爲仁人在漢始¶
&KR0091;長者其取義以爲能長育人材先躬行而尚本質¶
有長盛昌大之道故善治天下者必貴之漢之大臣¶
惟塞侯張歐皆以長者&KR0091;因其行而求之若曹懿侯¶
之清淨寜謐萬石君之父子謙謹不譁丙丞相之居¶
德不伐要皆長者之選長者之爲用迂而不曲緩而¶
不滯寛大忠厚得聖人之度人主能用之者其國必¶
<pb:KR4e0074_SBCK_022-3b>¶
興後嗣必&KR0041;其利非若才智之士淺而易窮也彼孑¶
孑然而露其智術任之以事聲威錯出非不可喜然¶
刻薄少恩行法無餘意而慮民無隱情喜之者未終¶
而厭苦之者衆矣若商鞅之於秦王猛之於符氏曾¶
未旋踵而大亂作豈其才智之不足歟長厚之道㣲¶
而人不懷其德也故天下可以無才能之人不可以¶
無長者不幸而乏才能焉事不過於廢弛不幸而無¶
忠厚之長者其誰恃而不亡乎長者之用&KR0413;肉也才¶
智之效藥石也吾以所聞所見推之國有忠厚之治¶
者後必不衰家之久存而不墜者必長者之子孫台¶
<pb:KR4e0074_SBCK_022-4a>¶
之寜海有梅氏考之圖譜昔有諱盛字昌圖者仕&KR0051;¶
爲章安令擢南昌别駕知&KR0051;將亡即是邑而&KR0046;焉常¶
誦佛書而有靈鳥䧏其所居之側若諦聽者歲餘始¶
知郡縣以爲鳳集上其事宋文帝聞而下詔褒之上¶
表&KR0091;謝曰此殆覧陛下之德耳臣何與焉帝咨嗟&KR0091;¶
爲長者仍命郡縣闢其所居舎爲舟丘寺云今八百¶
餘年矣其子孫衆多爲邑巨家而寺亦不廢宋淳祐¶
中諸孫之學佛者良阜建重閤像而事之歴年雖久¶
而未有記其事者夫以劉宋立國未數十年而宗社¶
爲&KR0469;長者之傳今千載而猶未艾此其所爲之可&KR0091;¶
<pb:KR4e0074_SBCK_022-4b>¶
豈特一言之善哉宋文帝知其爲長者而不知長者¶
之爲用國之不壽也固冝而長者之澤至於子孫而¶
益著矣天之於善人其所施甚逺矣祠而奉之非特¶
寓乎尊祖之思使聞長者之風者&KR0077;去浮薄而趨忠¶
厚豈不足爲天下之&KR0134;乎然則長者雖不&KR0023;如塞侯¶
等之有益當時而其遺澤之所及未始不同也乃爲¶
詩以系之詩曰中世取士貴乎才智巧僞如雲非國¶
之利無言而化不爲而成長者之功沛然難名漢祀¶
四百將相多有匪任長者其何能久如山之常如地¶
之容不震不騰涵以&KR0040;風或乖于時世不能以澤鍾¶
<pb:KR4e0074_SBCK_022-5a>¶
厥家千載祚祉有&KR0051;之衰攘於簒臣先生耻之高蹈¶
海濱行脩于身閭里咸化靈鳥䧏祥自天來下璽書¶
旌門惟德是嘉曰匪于躬&KR0022;家之華有而不居天下¶
儀式錫之嘉名江海動色上下百世作者㡬君其誰¶
于今尚有子孫列堂森森衣冠奕葉孰能祐之長者¶
之澤爲善無位所係則長若惟尊崇䘚取危亡有嚴¶
祠宫浮屠攸宅歲時蒸嘗子孫千百輔德惟天爲善¶
惟人載其淳風民俗是惇¶
　　成都杜先生草堂碑¶
士之立言爲天下後世所慕者恒以蓄濟世之道絶¶
<pb:KR4e0074_SBCK_022-5b>¶
倫之才困不&KR0023;施而於此焉寓之故其氣之所至志¶
之所發浩乎可以充宇宙卓乎可以質&KR0017;神非若專¶
事一藝者之陋狹也荀卿寓於著書屈原寓於離騷¶
司馬子長寓於史記當其抑欝感慨無以&KR0165;其中各¶
託於言而寓焉是以頓挫揮霍沉醇宏&KR0646;雷電不足¶
喻其竒風雲不足喻其變江海不足喻其深䘚之震¶
耀千古而師表無極茍卑卑然竭所能以效一藝雖¶
至工巧亦技術之雄而巳耳烏足與大儒君子之寓¶
於文者並&KR0091;哉少陵杜先生在唐開元天寳間懷經¶
濟之具而弗得施晚更兵亂益爲時所簡棄由是歛¶
<pb:KR4e0074_SBCK_022-6a>¶
所得於古人者悉於詩乎寓之其言包綜庻&KR0011;凌跨¶
六合辭高㫖逺兼衆長而挺出追風雅以爲友蓋有¶
得乎史記之叙事離騷之愛君而憂民閔世之心又¶
若有合乎成相之所陳者㣲意所屬時以古昔命世¶
聖賢自儗不知者咲之以爲狂而知其粗者憐之以¶
爲詩人之大言而孰能果識其所存哉蓋嘗論人與¶
物之品才知僅施於身者物之所以局於形理無不¶
備而知無不通者人之所以異於物至於不能擴其¶
所有以濟萬物而䂓圖止乎一身此則人而物者也¶
均是形也而能踐其形均是性也而能不私乎巳以¶
<pb:KR4e0074_SBCK_022-6b>¶
宇内之治亂生民之安危爲喜戚而勞思極慮必期¶
有以濟之此則所謂人而能天而可以謂之大儒君¶
子矣乎自孔孟没聖學不傳士之卑者多以私智小¶
數爲學枉道以取冨貴視斯民之困窮不少介於心¶
甚者或罔之以自利聖賢仁義之道不絶如髪先生¶
獨有感於此其心願世之人咸得其所而巳雖飢寒¶
有不睱顧視夫自私之徒如螻蟻之求穴則嘆而哀¶
之是心也使幸而逹諸天下雖&KR0241;治如唐虞之盛可¶
也彼淺於知德者顧以大言爲先生病嗚呼先生庻¶
乎人而能天者也其寓於言豈衆人之所能識哉成¶
<pb:KR4e0074_SBCK_022-7a>¶
都浣花溪之上故有草堂廢於兵也蓋久　大明御¶
四海賢王受封至蜀以聖賢之學施寛厚之政旣推¶
先王之心以惠斯民貧無食者賜之以粥䧟于夷者¶
贖之以布歲所活以萬計歡聲逹於遐邇復謂先生¶
爲萬世所慕者固不專在乎詩而成都之民思先生¶
而不忘亦不在乎草堂然使士君子因覩先生之居¶
而想先生之爲心咸有願學之志則草堂不可終廢¶
乃於洪武二十六年冬十二月命臣工更作之不踰¶
月而成中爲祠以奉祀廡其左右而門其前後爲草¶
堂以存其舊高傑華厰皆昔所未有下教俾臣某記¶
<pb:KR4e0074_SBCK_022-7b>¶
其事臣某惟先生不遇聖哲之君爲知巳汝陽漢中¶
二王雖與友善而不能用其言數百載之内在位而¶
尊慕者間有其人然皆以詩人&KR0091;先生而未能察其¶
所存至於今王稽古尚德而後先生之道益光則夫¶
懷竒抱節之士不有遇於時必有合於後而道之顯¶
晦莫不有命觀於此亦可以知勸矣乃拜手獻銘曰¶
天於萬民愛而子之篤生聖賢俾之理之群聚錯居¶
顛迷於欲聖賢何事爲民耳目其䖏大位匪厚其身¶
爲君爲師制産明倫四海九州若視閨闥一物失所¶
仁聖憂怛稷契佐虞亦有伊周劬勩其形億兆爲憂¶
<pb:KR4e0074_SBCK_022-8a>¶
古道不傳士溺於利以位自娯以民爲&KR0231;卓哉先生¶
千古是懷力不能止詩以告哀推其本心可&KR0535;天下¶
利澤滂滂物無遺者世不能以天實使然不諧一朝¶
乃傳萬年神施&KR0017;設地蔵海湧片言所加山岳震動¶
載求其實濟衆忠君爲唐一經上配典墳知言寥寥¶
賤德貴藝摭其餘膏粱肉是棄惟王濬哲道恊聖神¶
蒐羅千載友古之人興懷先生爰作祠宇江山改容¶
觀者如堵仁于&KR0058;庻憫恤艱窮聞其呻呼如疾在躬¶
散粟賜糜以起其&KR0484;百役不興以蘇其力問誰匡輔¶
惟王之明先生之志王舉以行由唐迨今歴世悠久¶
<pb:KR4e0074_SBCK_022-8b>¶
孰謂賤士而能不朽嗟蜀多士敬承王心斯道在人¶
何古何今¶
　　大明故開國輔運推誠宣力武臣特進光禄大¶
　　　夫左都督左柱國議軍國事信國公追謚襄¶
　　　武封東甌王神道碑銘¶
洪武三十一年九月壬辰　皇帝御奉天門故東甌¶
襄武王之孫昱頓首言曰先臣和没巳三年墓道之¶
碑巳具而未有刻文惟陛下憫之俾史臣有述焉制¶
曰可臣昱至翰林以文爲請臣謹以其事聞有詔俾¶
爲之銘臣乃言曰昔元德旣衰天下大亂我太祖高¶
<pb:KR4e0074_SBCK_022-9a>¶
皇帝以神武明聖之資哀生民之無&KR0499;&KR0108;&KR0209;一麾四¶
方響應芟夷僣盗蕩滌兇奸十餘年間遂濟大業雖¶
曰天命所属不以智力然猛將名臣之勲著于王室¶
有可徴者昔王之歸鳳陽新第也高皇帝有餞賜之¶
勑其薨也有祭誄之文嘗自謂與王同受知滁陽王¶
&KR0091;其智勇過人命勒石以紀勞績聖情深厚矣今陛¶
下不遺舊而賜銘其碑以寵綏湯氏實行高皇帝之¶
遺志臣執筆從太史後何敢卒讓謹按故開國輔運¶
推誠宣力武臣特進光禄大夫左都督左柱國議軍¶
國事信國公追謚襄武封東甌王姓湯氏諱和字&KR0166;¶
<pb:KR4e0074_SBCK_022-9b>¶
臣世居鳳陽縣之東湖里曾祖五一府君祖六一府¶
君皆以王貴追封信國公考七一府君贈特進光禄¶
大夫右都督左柱國追封信國公曾祖妣某氏祖妣¶
周氏妣謝氏俱封信國夫人王㓜喪二親卓越有竒¶
志嬉&KR0231;常習&KR0016;射指使群兒父老異之及長身長七¶
尺倜儻饒智畧元至正間豪傑多起兵據郡縣王亦¶
思自&KR0108;㧞以取冨貴壬辰歲聞滁陽王據濠兵勢強¶
率所厚壯士千餘人仗劍從之滁陽王竒王驍勇置¶
之麾下使從諸將略地毎在前行命爲百戸取九湾¶
攻濠之定逺得兵千五百人擢爲千戸時　高皇帝¶
<pb:KR4e0074_SBCK_022-10a>¶
䖏滁陽王甥舘王委心推奉率兵從攻大洪山寨得¶
兵八百陞長萬夫復從攻滁州殺其守帥以功多授¶
管軍總管招集士䘚益衆又明年甲午帝自取和州¶
諸將多滁陽王貴部曲顧望未盡效臣禮惟王以所¶
領兵聽命甚謹帝心嘉焉㑹義兵元帥陳也先復攻¶
和州王與將士擊走之乙未六月帝渡江下采石定¶
太平王&KR0023;敵馬三百士䘚&KR0091;是既而也先與其將康¶
將軍水陸分道㓂城王擊其水軍矢中左臂怒氣益¶
&KR0108;中山王徐公逹寜河王鄧公愈帥師由東門轉戰¶
城北破其歩軍遂生擒也先以獻王分兵取溧水句¶
<pb:KR4e0074_SBCK_022-10b>¶
容克而守之丙申帝定建業三月王偕中山王取鎮¶
江一日克其城兵不血刃陞統兵元帥復同中山王¶
取金壇及冨莊七月轉同僉樞宻院事丁酉三月克¶
常州奉命鎮守其地攻取江隂明年僞呉張士誠兵¶
㓂常州王力戰&KR0077;之擒其䘚三百十月復來㓂俘甲¶
士千餘舟數千艘馬數十匹賊勢爲之少沮壬寅偕¶
中山王攻無錫癸&KR0407;大破士誠兵于楊山斬其梟將¶
&KR0023;甲首五百級逐其别將莫將軍虜其妻子以還拜¶
中書左丞甲辰士誠弟僞丞相士信㓂圍長興王率¶
歩將呉福興㑹開平王常公遇春軍合戰士信大敗¶
<pb:KR4e0074_SBCK_022-11a>¶
而退超遷中書平章乙巳擊江西劇盗姚大膽斬之¶
遂取永新州戮僞左丞周安等籍士馬歸于京師仍¶
出守常州丙午帝命諸將伐士誠略太湖營于舊舘¶
䧏僞將吕左丞等虜其兵二千馬八十疋轉戰湖州¶
守將張右丞䧏進擊呉江州將不能格亦䧏遂薄姑¶
蘇圍之明年丁未爲呉元年九月中山開平與王益¶
督兵力戰卒平姑蘇&KR0350;士誠以歸三呉悉定除御史¶
大夫兼太子諭德階榮禄大夫時方谷珎據温台慶¶
元三郡與士誠比境聞士誠敗固巳震恐王督諸軍¶
征之谷珍懼乘大舶迯匿海島中王遣人持書喻以¶
<pb:KR4e0074_SBCK_022-11b>¶
國家威德谷珍即率昆弟子姪待罪軍門得兵械舟¶
檝以萬計所至不擾王之功居多乘勝下福州戊申¶
帝即大位改元洪武王畧定閩中諸郡至延平主帥¶
陳友定怙險横甚令其副出城䧏觀望持两端王虜¶
之以歸東南海上晏然是嵗九月帝幸汴梁王實扈¶
從旣而與宋國公馮勝取懷慶澤路&KR0051;綘二年同中¶
山王㧞河中渡河入潼關趨鳳翔越六盤關隴皆平¶
明年與中山王宋國公至定西襲元將擴闊帖木兒¶
營西北取寜夏至察罕腦兒&KR0023;其猛將虎陳定東勝¶
大同宣府皆以勞先諸將九月還京師論功行賞錫¶
<pb:KR4e0074_SBCK_022-12a>¶
以鐡劵封中山侯號開國輔運宣力武臣階榮禄大¶
夫勲柱國禄一千五百石明玉珍乘中國亂僣號四¶
川以重慶爲都玉珍死其子昇立四年詔王及德慶¶
侯廖永忠統諸將征之昇鎻瞿塘峽以遏舟師王以¶
計敗之水陸並進直擣僞都昇不能攴率其臣属奉¶
金寳以䧏五年同中山王北征窮追和林明年甓通¶
州外郛八年移鎮彰德甓其城是冬追元逋臣伯顔¶
帖木兒于察罕腦兒&KR0023;馬牛羊無筭十年正月元日¶
帝念王之功加號推誠位特進階爲光禄大夫軄爲¶
左都督勲爲左柱國爵爲公國爲信俾議軍國事加¶
<pb:KR4e0074_SBCK_022-12b>¶
禄至三千石仍賜鐡劵王益恭畏不自驕盈&KR0071;與&KR0302;¶
陽王李公文忠練卒于鳳陽鳳陽濠之賜名也明年¶
巡撫西河州繕完其城郭營舎十四年偕中山王北¶
伐下&KR0069;山擒其平章别里哥及樞宻副使久通又明¶
年詔至四川永寜治墉濠&KR0346;士馬十八年五開山獠¶
爲亂王帥師討之夷其窟穴俘戮四萬人及入朝王¶
以春秋高思歸故鄉從容乞骸骨群公次第以爲言¶
帝喜之賜寳鈔五萬俾造第宅於鳳陽而謂王曰日¶
本小夷屢擾東海上卿雖老强爲朕行視要害地築¶
城增戍以固守備王行築海上數十城民四丁取其¶
<pb:KR4e0074_SBCK_022-13a>¶
一爲兵以守之二十一年新第以成告率妻子陛辭¶
賜白金以两計者二千黃金以两計者三百鈔以緍¶
計者一萬五千文綺四十端信國夫人胡氏亦賜金¶
錢文綺甚厚俱䧏手勑褒嘉之二十三年元旦朝于¶
京師忽&KR0013;末疾且失音不能言帝聞之大驚即命駕¶
臨視嘆惋久之遣歸故里十月詔王之子將命召至¶
邸賜以安車入殿庭燕勞備至復厚賚俾歸以俟有¶
瘳二十七年王疾彌甚不能興帝思見之特詔輿入¶
覲手爲摩撫語及舊勞對之雪涕賜鈔六百五十緍¶
預爲營塟之資二十八年八月七日薨於里第之正¶
<pb:KR4e0074_SBCK_022-13b>¶
&KR0230;至是年七十矣訃聞帝感悼爲之不御朝者三日¶
追封定謚親爲文授使者以祭命親王咸遣祭于其¶
家棺槨明器冢壙皆官爲之以是年十一月十二日¶
塟于縣曹山之原詔肖像于功臣祠配享於太廟祥¶
禫必賜祭　高皇帝禮遇功臣加恩于王恩禮之隆¶
時莫與比夫人有婦德明詔&KR0091;其賢子五人曰&KR0166;署¶
前軍都督府僉事曰&KR0100;太原中護衛鎮撫曰鼐曰爕¶
皆早卒曰醴同知左軍都督府階榮禄大夫將兵征¶
五開卒于軍女五人長&KR0408;德侯廖權次爲魯王妃次¶
&KR0408;萬泉衛指揮俞&KR0166;次&KR0408;景東衛指揮賴鎮之子溶¶
<pb:KR4e0074_SBCK_022-14a>¶
次&KR0408;楚雄衞指揮&KR0061;義之子興孫男十一人曰昱暹¶
昇晟朂景昇昺旻昊曅晟其嫡也孫女四人曾孫男¶
一人女二人皆㓜王沉毅質直勇而善㫁不妄發言¶
入聞國論一語不泄于左右行師受任有詔即行不¶
少顧家臨敵果敢堅&KR0216;未嘗挫&KR1518;有語及兵書者輙¶
&KR0015;曰臨陣决機在智識敏逹耳何以泥古爲家畜妾¶
媵百餘暮年皆資遣寜家得賞賜多惠鄕黨父老及¶
孤貧無告者貴極公宰及歸田里見故交遺民意驩¶
如也厥後群公多先物故而王獨享壽考以令名終¶
斯固保身之有道而始終不倦可謂盛也巳今陛下¶
<pb:KR4e0074_SBCK_022-14b>¶
追惟創業之艱顯&KR0045;刻銘使播不朽豈獨蓋覆湯氏¶
之子孫蓋以昭&KR0045;先帝之功德而垂萬世也是用備¶
著其事而獻銘曰於昭上帝視下孔仁䧏聖儲才相¶
玆兆民民之顛隮俾聖康之復俾賢臣佐而襄之有¶
元旣衰天厭其亂䔍生高皇拯綏大難龍&KR0108;于潜八¶
極晦冥英傑如雲翼之以升惟東甌王旣智且武灼¶
知天命早識真主衆方夢夢未决所從獨㫁不疑委¶
身效忠臣或擇君杖䇿千里生于帝鄉其祉孰似寳¶
劍彫戈折衝四方如虎如&KR0411;驅彼犬羊披淮濟江以¶
作京邑京邑旣成皇業乃集東遏僞呉坐鎮毘陵不¶
<pb:KR4e0074_SBCK_022-15a>¶
騫不傾伏義爲城帝德日宣逺懷邇服王率之行勢¶
若破竹旣平姑蘇元惡就誅威鎮東南暨于海隅乃¶
清&KR0028;隴乃平幽冀萬&KR0022;來同獻其琛貝帝曰念哉劬¶
我元勛爰啓土疆流慶後昆中山建侯遂公大國貂¶
冠金劵繡裳赤舄海宇晏寜變夷爲華民休田閭榖¶
粟絲麻王亦白髮燕嬉甲第伊誰&KR0241;之天子之賜天¶
子有詔共樂太平文錦兼金侑以百朋内暨夫人亦¶
受寵錫璽書爛然觀者動色天實生才股肱聖皇豐¶
其茀禄俾之壽康壽考令終孰與之同天子之門式¶
勸有功没登王封從饗宗廟始卒無瑕其忠有耀昭¶
<pb:KR4e0074_SBCK_022-15b>¶
哉大明如日麗天載焯鴻勲以訓萬年¶
　　越國公新廟碑(代太史公作)¶
丈夫之遇于時也生使人懷之殁使人思之且建廟¶
食於其土必其德澤及人之深堅如金石而弗渝信¶
如四時而弗爽昭如日星而弗&KR1135;然後足以厭乎人¶
心而合乎輿論也嗚呼豈易&KR0241;哉若今之胡越公者¶
其庻㡬無愧於此乎自&KR0605;&KR0407;兵興天下大亂民遭溺¶
焚倀倀無所棲止　皇帝手秉黄&KR0207;起而救之屯¶
兵滁陽公杖䇿謁轅門一見語合遂居前鋒以佐&KR0045;¶
天威龍鳳乙未春二月　王師取和州夏六月下¶
<pb:KR4e0074_SBCK_022-16a>¶
太平丙申春三月平金陵攻京口丁酉春三月又㧞¶
毗陵公皆在行中搴旗斬將或操蝥弧以先登前後¶
屢建竒功乃授右翼統軍元帥使宿衛帳下夏四月¶
又從　王破宣城　上命行樞宻判官鄧愈成宣公¶
副之秋七月遂同諸將軍攻徽州㧞之元將楊完者¶
聚兵十萬欲復其城公自婺源兼程以進横槊而前¶
大呼殺人衆皆披靡而遁戊戌春三月諸將軍克嚴¶
州公又偕行䧏溪洞兵三萬以功遷行樞宻院判官¶
公謂蘭溪去嚴爲甚邇蘭溪下則㫁婺之右臂矣冬¶
十月乃下蘭溪十有二月　王師取婺州陞公僉書¶
<pb:KR4e0074_SBCK_022-16b>¶
行樞宻院事公益思有以自効巳亥春正月攻下諸¶
暨州十有一月又平䖏州庚子夏六月又㧞信州信¶
方絶粮人皆勸公還師公曰此閩楚喉衿地可棄之¶
乎乃築城浚隍爲隘守計&KR0605;丑夏五月　上憫公之¶
勞且以婺爲海右大藩通閩引越非宿將重臣有以¶
控制之不可乃授公江南等䖏行中書省叅知政事¶
屯戍于婺州壬寅春二月溪洞兵叛而西歸公遂遇¶
害知公之死者莫不哀慟流涕如喪厥父母　上聞¶
之亦震悼弗置親御翰墨作文以祭且命有司塐公¶
像配享卞忠貞公廟庭甲辰冬復䧏　㫖贈光禄大¶
<pb:KR4e0074_SBCK_022-17a>¶
夫浙東等䖏行中書省平章政事柱國追封越國公¶
先是公殁之明年公之諸部曲與境内之民悵然遐¶
思若不能勝其情乃相率即城中作新廟一區十閱¶
月而廟成堂門亭廡咸具及是寵褒之令下復群謁¶
於金華宋濂諸部曲進曰公之號令素&KR0202;人無違禁¶
賞非無功罸非無罪使我等攻必克戰必勝而丕冐¶
於寵靈之内者非公之賜歟我之病也孰知而起之¶
我之凍且餒也孰察而周之其能親自褁創注藥及¶
安於食且衣者非公之賜歟公之德我何以將之境¶
内之民又進曰吾婺之民凋瘵殊甚公竱心撫摩之¶
<pb:KR4e0074_SBCK_022-17b>¶
昔也奔走乎西東嵗無寜居今也長㓜一堂愉愉雍¶
雍非公之賜歟昔也商賈不通布榖不給今也市區¶
充溢百貨具集非公之賜歟昔也厄於&KR0064;强莫敢何¶
問今也攘一莖茅公亦使人償之如承平時非公之¶
賜歟公之德我亦何以將之今者寵光下&KR0013;爵登上¶
公人神洽熈雲日潤明山川草木亦有喜氣適新廟¶
告成願爲我詳記公之功德以垂永於無窮是用合¶
辭以請濂&KR0060;觀古之名將出戍&KR0065;城者矣茍得甲士¶
之懽心則耕田鑿井之氓必至於弗寜使斯民稍得¶
以遂其生則持㦸荷戈者或不免於愁歎孰有两全¶
<pb:KR4e0074_SBCK_022-18a>¶
者哉若公者可謂&KR0057;賢乎巳公嘗自誦曰我不知書¶
然吾行軍唯知有三事而巳不殺人不虜人女婦不¶
焚毀人廬舎故其軍一出逺近之人皆争附趨之蓋¶
公䖏心以仁蒞事以威惟其仁也故不言而民附惟¶
其威也故不戒而兵自不敢犯昔者祭征虜制御士¶
心不越法度所在吏人不知有軍及其死也人爲立¶
祠享之較之於公其事固無大相逺也廟而祠之其¶
誰曰不宜&KR0004;公之未薨嘗夜出人見其两目煜煜有¶
光若燈及其旣薨敵人數擾我邊陲公䧏祥異或見¶
夣於人或覩靈光滿野洶洶聞人馬聲及出師輙大¶
<pb:KR4e0074_SBCK_022-18b>¶
捷似實有隂兵來&KR0135;者是則公英魂靈爽出入於星¶
辰之間固未嘗亡也因并及之使知天之生公有非¶
偶然者公姓胡氏諱大海字通甫泗之虹縣人詩曰¶
真主啓運四方攸同升龍在天飈行雲從中有一人¶
萬夫之雄其人謂何時維越公(其/一)凛凛越公勁氣¶
横騖手荷鉄殳其粲若璐彼趫以馬我捷以歩䧟陣¶
如飛逢者必仆(其/二)天兵四出靡弗在行瞠目疾視前¶
無堅城有聲洸洸敵人震驚土&KR0416;既拓大勛以凝(其/三)¶
王曰俞哉爾予羽翼婺維雄藩爾鎮其域爾叅政府¶
觧爾宥宻爾勞爾徠以盡乃職(其/四)公旣受命分閫建¶
<pb:KR4e0074_SBCK_022-19a>¶
牙威讋化孚莫敢或譁汝顛汝掖汝疢汝摩化汝呻¶
吟而爲謳歌(其/五)視彼郊原其耕澤澤視彼闤闠其通¶
繹繹視彼室廬其居奕奕何以&KR0241;斯伊公之力(其/六)我¶
民無禄俾公棄&KR0162;精神上游同合化權民之云思其¶
何舎旃非廟&KR0154;祀非祀&KR0154;䖍(其/七)乃簡甓材乃端術徑¶
乃差&KR0150;辰視星之定林衡奔事班垂禀令紫梲星錯¶
素階玉瑩(其/八)&KR0201;清有&KR0230;嚴衛有門旁挾有廡四繚有¶
垣肖像中居威神騰軒隂風肅如髣髴若存(其/九)維公¶
顧綏時著靈響隂火東騖鐡&KR0016;西上赤熾一揮無敵¶
不磢孰不生畏孰不景仰(其/十)生爲名臣死爲明神䇿¶
<pb:KR4e0074_SBCK_022-19b>¶
書所列指&KR0513;可陳矧公之英貫乎屈伸幽明有殊神¶
人則勻(其/十一)公實惠我弗間弗二人之依公如旌繫檖¶
登我稼穡遏我妖沴歆我明祀欽于世世(其/十二)¶
　　宋䖏士碑隂銘¶
宋䖏士諱文昭字文霆金華人也䖏士嘗以次子太¶
史公貴累贈嘉議大夫禮部尚書而曰䖏士以其德¶
不以其位&KR0022;人之志也䖏士生二子其一爲義烏教¶
諭淵次爲太史公濂享年八十有一而卒塟于白石¶
山之原至于今十有五年矣而&KR0022;人哀䖏士者如始¶
卒之歲&KR0091;䖏士者如䖏士尚存某&KR0023;侍太史公見公¶
<pb:KR4e0074_SBCK_022-20a>¶
忠厚慈讓&KR0018;天下之盛名而不恃其才爲天下之顯¶
官而不驕其貴遇人無長㓜貴賤一以至誠不欺爲¶
本未嘗不竊嘆以爲非人力所能爲退見公二子四¶
孫或仕或未仕皆恭敬樂易薫然有君子之行又&KR0060;¶
嘆以爲不可及固意其祖考之積者厚矣及讀公所¶
著墓表䖏士之德則皆平易之事耳&KR0004;非有卓絶&KR0646;¶
特之行問&KR0022;人之所以哀䖏士者亦不能名而言之¶
於是而嘆曰䖏士之德其在是夫名至於使人不能¶
名者善之至也可以名舉者非善之至也鸚鵡猩猩¶
之能言騏&KR0185;之善走可得而名也至於鳳凰麒麟人¶
<pb:KR4e0074_SBCK_022-20b>¶
皆知其爲瑞而莫知其所以瑞非不知也蓋聲音形¶
貌之羙不足以盡其德而人不敢易&KR0091;之也故善之¶
小者易述德之大者難名才傑之士多以竒功&KR0646;節¶
著聞道德充盈者非口舌文辭所能具而不傳者衆¶
矣然口之所&KR0091;歴世則亡而太史公舉其所可知而¶
不論其難名者恐人以爲私美其親也是則䖏士之¶
德非直而不阿者孰冝言之乃述&KR0022;人之意銘其碑¶
隂曰金華宋䖏士德如古之仁人誠以交物而敬以¶
持身天錫其後昆爲時碩臣孰謂善不可爲孰謂天¶
不可信尚徴於䖏士之墳¶
<pb:KR4e0074_SBCK_022-21a>¶
　　俞先生墓表¶
元旣有江南以豪侈粗戾變禮文之俗未數十年薫¶
漬狃狎骨化風成而宋之遺習消㓕盡矣爲士者辮¶
髪短衣效其語言容飾以附于上兾速&KR0023;仕進否則¶
訕&KR0015;以爲鄙怯非&KR0192;然自信者鮮不爲之變是時金¶
華俞先生獨率其家以禮深衣危冠坐談古道客造¶
門肅威儀俯首拱而趨以迓至門左右立三揖至階¶
揖如&KR0004;乃升及位又揖者三毎三揖皆有辭相&KR0091;慰¶
慶賛周旋俯仰辭氣甚恭鄉人小子去宋久不知宋¶
俗皆然或&KR0060;指先生爲異或&KR0057;以爲迂緩先生不顧¶
<pb:KR4e0074_SBCK_022-21b>¶
年七十又二䘚于元至治四年正月十七日先生旣¶
䘚而宋之遺風無有知者矣先生諱金字升器其先¶
杭人呉越錢氏時仕其國爲戸部尚書董营田使者¶
曰公帛嘗道婺義烏愛其地遂遷邑之鳯林鄉戸部¶
生德銓德銓生　又徙金華之孝順鎮　生海海生¶
善轉善智有子四人皆爲儒惟善智子昌言宋大觀¶
五年上舎釋&KR0260;進士知永豐蕭山二縣而善轉子奉¶
復家溪南之琴山奉生上虞主簿&KR0098;&KR0098;生性性生壽¶
壽生義義先生父也母某氏先生少好學善自程督¶
鈎發水&KR0509;木滋月長歲化壯而有名一試不合有司¶
<pb:KR4e0074_SBCK_022-22a>¶
即退&KR0113;于家於經史&KR0057;潜心搜討較辯疑昧多所益¶
附學者師尊之受業者&KR0071;于門先生德愈加志愈篤¶
爲學晚而彌成人望其&KR0241;用而宋亡矣故先生之名¶
不大顯于世惟發之文章以自見久而亦散軼不傳¶
世由是無從知先生知而言之者鄉人而巳然先生¶
之所存鄉人未必知之知之之詳惟先生(缺)娶王氏¶
生五子曰禄衍椿&KR0433;某而卒諸子以卒之歲十一月¶
某日塟于義和里之楊家園今觀先生卒時十年而¶
先生之孫欽麒釋觀慶用　亦爲老成人曾孫十五¶
人巳多長云人于(疑/誤)暨孫至曾祖則巳踈矣使復越¶
<pb:KR4e0074_SBCK_022-22b>¶
數世尚有知者乎篤行自省固不恤乎人之知否然¶
德如先生而不傳則天下之爲善者怠矣余是以論¶
列之以見不茍合于時者乃所以合乎後世也¶
　　林君墓表¶
元之有天下尚吏治而右文法凢以吏仕者捷出取¶
大官過儒生逺甚故儒多屈爲吏吏皆忠厚㓗廉寛¶
於用法而重於有過勇於&KR0241;名而怯於言利進而爲¶
公&KR0056;者旣以才能政術有聞于時而在郡邑之間者¶
亦謹言篤行與其時&KR0091;豈特吏之素賢乎士而爲吏¶
冝其可&KR0091;者衆也元亡未久而遺風舊習與之俱變¶
<pb:KR4e0074_SBCK_022-23a>¶
求之於世若林君者蓋鮮矣吾是以喜&KR0091;之君諱德¶
世字一元台寜海人其先臨海黄氏自其祖德秀從¶
母爲林氏子考仁壽來吏寜海因家焉君少好學通¶
經史大義有士行居母喪如禮事後母有子道長而¶
明習世故恢竒卓&KR0646;貌莊氣嚴善辯&KR0003;事當否得失¶
而料其成敗後輙驗邑人多慕與遊國&KR0004;知縣事李¶
茂聞君才請與相見一見竒君曰吾不敢屈然使吾¶
惮於政而病寜海之民君亦有不利焉願强佐我君¶
語以土俗利害輔以義理法律因革翕張一本於愛¶
民勸之立法以成歩度田著爲册書據其多寡以定¶
<pb:KR4e0074_SBCK_022-23b>¶
徭賦民久而樂其便歲餘遷四明之定海定海杜令¶
知君名事之難决者必謀於君無不立㫁㑹歲大旱¶
民合辭以灾告郡守庸怯畏得罪遏斥不肯受属縣¶
承守㫖禁訢災者君力爭于令獨受民辭逹于郡請¶
上聞䘏&KR0013;災者租守怒徴租益急令憂不知所爲君¶
曰官爲國家牧小民當以死爲小民爭之奈何畏守¶
一怒而爲惠不終乎令用君䇿抱印章持文書伏守¶
庭下涕泣乞自免守猶持不許適羽林耿將軍奉詔¶
行天下問民所苦民以&KR0013;災狀自言將軍速郡縣官¶
不受民辭者將寘之法令出文書䄂中獻之將軍驚¶
<pb:KR4e0074_SBCK_022-24a>¶
曰浙東七郡無一人以旱請于朝而令獨有憂民心¶
可嘉也令以君本謀對將軍特免出令餘皆問罪如¶
法逺近聞之莫不多君以爲賢令由是益信君謂君¶
愛巳君亦知無不言民有兄弟分財&KR0241;訟者令欲以¶
法繩之君謂彼以財而訟巳失兄弟情今不教訓而¶
直待之以刑是使其兄弟終身相怨無巳也雖欲敦¶
睦而無繇令因諭以倫理歸其財而遣之縣正田籍¶
或以田詭&KR0009;他人以避征役覺令欲徙之君曰誠信¶
未洽使民爲詐非特民之罪也今遽徙之失爲民父¶
母意卒得不徙令改作城隍廟患材木無所取君建¶
<pb:KR4e0074_SBCK_022-24b>¶
議毀&KR0075;祠佛寺以給其用海上盗掠官所運塩官欲¶
償於民君持之堅民得不困其識大體善因事利民¶
皆此&KR0011;後竟坐以盗掠鹽奏報緩期謫頴上居七年¶
復起爲刑部&KR0122;閱两月丁&KR0071;母憂歸以洪武&KR0605;酉六¶
月十八日卒于家年六十一君脩行&KR0105;有器度始父¶
殁時君偶出不&KR0023;躬侍藥餌後遇忌日必悲哀䘚之¶
前五日病革矣妻子以忌日告猶強起以衣冠拜奠¶
成禮如平時鄉先生舒公平&KR0004;以宦勝國北徙病死¶
毘陵爲携其遺骨還塟其在頴上兵後&KR0064;骨滿野率¶
家童拾而&KR0287;之馭下嚴而有恩教子必以禮義娶呉¶
<pb:KR4e0074_SBCK_022-25a>¶
氏生二子旭昶呉氏先君三年䘚君䘚之歲十二月¶
十日合葬縣南許家山之原側堂葉氏有子三人曰¶
昇昪昻旭早死而昇善學勵行服喪不近酒肉者三¶
年玆述其所知事行爲書請識君墓余感夫世之銘¶
墓者恒以位而不以德爵號崇顯之人過惡衍溢而¶
猶爲之書秉志篤行之士不幸無位則棄而弗録故¶
善者未必傳而傳者未必善也夫德合乎天者也位¶
受乎人者也天之得而人之遺美也人之隆而天則¶
替耻也賤其美而不貴而以耻爲榮豈理也哉君之¶
得於人者雖㣲而其志之美蔚然而可&KR0091;過夫世之¶
<pb:KR4e0074_SBCK_022-25b>¶
位有餘而德不足者多矣彼則務合乎人而此則求¶
合乎天也人事常快於一時而天道必徴於悠逺子¶
孫其昌尚勸爲善¶
　　盧處士墓銘¶
士之出於三伐之盛者豈素賢哉世教旣明勸懲之¶
道旣備雖有未至者不得不企而及也生乎三代之¶
後者上焉莫爲之率蹈乎邪者非惟不之禁而或以¶
取榮趨乎義者非惟無以勸而適以取困故道之行¶
也中人皆可以爲善及其廢也賢者之資不能以自¶
立於不能自立之時而有由禮秉義之士可不謂難¶
<pb:KR4e0074_SBCK_022-26a>¶
能耶若盧處士者是巳䖏士生元中世俗倫於胡夷¶
天下皆辮髪椎䯻習其言語文字馳馬帶劍以爲常¶
䖏士居雖近市然恬冲坦靜不樂芬華長衣危㡌徐¶
言雅歩操儒生禮不變事後母下心抑氣甚得子道¶
遇宗族鄉里一以柔和不較爲先有犯者對之微咲¶
恂恂酧荅恐傷其意由是斯人亦不&KR0216;侮之居家雖¶
無事必蚤起櫛冠洒掃祠&KR0230;非疾病未嘗一日怠好¶
讀書纂集古賢人粹言及今人文若&KR0285;飲食言若不¶
能出口至論古今事當否得失成敗禍福及處之之¶
冝詳審精深雖善辨者不能窮也親賓㑹集道前舊¶
<pb:KR4e0074_SBCK_022-26b>¶
所歴見聞可法戒者以爲樂煦煦如也不肖者見之¶
而愧善者見之而慕久與之居而不見其可厭蓋其¶
天性粹美雖不同乎流俗而亦不求絶異於人故其¶
生也人安之其没也莫不悼惜焉盧氏盛於齊周隋¶
唐之際居台之寜海者其族衆多號桑洲盧氏者䖏¶
士族也曽大考國華大考天麟考至公皆以善&KR0091;妣¶
陳氏&KR0071;母王氏䖏士諱中字思誠配方氏予之姑也¶
子二人曰質曰朴一女適同縣張宗雅男曰乾一質¶
以縣學諸生登國朝洪武二十一年進士第對䇿殿¶
廷　天子竒其文擢寘第三授承事郎翰林編&KR0113;人¶
<pb:KR4e0074_SBCK_022-27a>¶
榮䖏士善教子而䖏士益謙退若不預聞者後二年¶
庚午䖏士年六十四以十月七日䘚于家以訃聞詔¶
賜驛舟楮弊遣歸以明年正月九日塟於縣北梅林¶
石門之原旣塟又四年乙亥質陞中順大夫太常少¶
卿以書來漢中俾述其事刻于墓士之溺於習俗也¶
久矣以孔子之時三代遺風未盡變聖化之沾英才¶
大賢相望軰出而孔子猶嘆善人不可見得見有&KR0106;¶
者斯可矣况二千載之下禮樂亡缺之餘而習于近¶
世之陋也哉若䖏士者不汚於浮薄而持心制行與¶
古君子&KR0011;非所謂善人有&KR0106;者耶以此之資使及三¶
<pb:KR4e0074_SBCK_022-27b>¶
代之盛而&KR0023;逰聖人之門道德之盛必有大過人者¶
其所就當不止於此然則予於䖏士也安得不慕其¶
賢而重有感也夫¶
　　楊䖏士墓誌銘¶
越新昌之楊氏當元滅宋時有諱普順者年十三歲¶
爲兵挾以北至濟南厭次長而娶吕氏生子曰馬仕¶
爲禁禦郎旣而棄妻子南歸父母尚無恙遂&KR0335;不去¶
䖏士普順之孫而禁禦之長子也&KR0004;禁禦娶王氏生¶
五子自厭次來省父父强遣北還養其母㑹禁禦及¶
王氏卒䖏士旣塟畢遂與諸弟訣來新昌事大父䖏¶
<pb:KR4e0074_SBCK_022-28a>¶
士諱海珠字國寳少不資學間而凝重孝謹有德度¶
在大父側愉色卑躬承意不少忤服喪治塟具合禮¶
式家冨好施與族婣貧無依者輙賙給或養之終身¶
鄕里匱乏歲時遺以米粟告糴者必飲食之歲大疫¶
里中民駢首卧爲糜粥湯藥問慰撫䘏曲有恩意遇¶
䘚有道死者爲之歛塟後水齧其墓復䟽澗引流使¶
避去每諸子&KR0053;息錢田租于外必諭寛貸戒勿歛怨¶
以禍我家里甿畊地得金而不能辯持以鬻錢䖏士¶
語其直使貨于人家人&KR0057;䖏士不售取爲巳利䖏士¶
咲曰吾豈以利而昧心哉其所爲多&KR0011;此&KR0057;善教子¶
<pb:KR4e0074_SBCK_022-28b>¶
闢舘延師儒率諸子尊禮之夜則張燈命誦古人名¶
言卓行以爲勸至老不&KR0520;年七十四以洪武十六年¶
十二月二十九日終于家某年月日窆于白茅山之¶
原配盧氏有美德男若于人魯某某孫男十有四人¶
孫女四人魯由國子生爲成都前衛知事清慎能詩¶
與余善述䖏士事始末來請銘銘曰義詘貲贏或僨¶
厥身冨而克施天與其仁肫肫䖏士孝慈篤厚惠于¶
鄕里不家其有惜其居下澤不旁流良貴靡&KR0635;善孰¶
能儔古道日衰玆惟君子嗣人則之尚受餘祉¶
　　王䖏士墓表¶
<pb:KR4e0074_SBCK_022-29a>¶
天下之姓王氏爲盛其在東南者多出文獻公導文¶
獻逺孫梁某將軍超孫始遷越剡溪將軍之裔有諱¶
縉者石&KR0051;天福間自剡來台寜海之塔山因家焉䖏¶
士其後也曾大父曰舉大父曰景叔父曰先魁在宋¶
世皆不仕而爲冨家䖏士生元初䘚國朝受命之四¶
年洪武&KR0605;亥十二月五日年八十有五其事親盡愛¶
以有禮家嘗遇火父年九十卧病不能行亟抱以出¶
復至先祠遷神主他所一不顧貲産及父喪不飲食¶
至七日其待昆弟義以和二兄蚤卒撫從子如子無¶
愛憎厚薄䟽數群從子姓數十人&KR0268;洽教敷藹如也¶
<pb:KR4e0074_SBCK_022-29b>¶
於宗族有恩意不能自衣食者賙以粟帛不能喪者¶
&KR0135;以棺槥於鄉閭推所有無倦色里有瀦水之防曰¶
蔣婆堰漑四百餘頃嘗决堰下田皆病旱捐私財募¶
衆力築成之人賴其利其生見元之盛衰家冨實不¶
少變是時冨家出有僕馬服有綺繡奉其身者多豪¶
侈踰度而䖏士獨儉素喜讀書操行爲士人優游林¶
泉以壽考終先娶盧氏年二十九生子元壽而䘚&KR0071;¶
室以其女弟生子曰冨壽年八十五歲以洪武乙卯¶
某月十日合塟上里奥西山之原而塟先䘚者于山¶
北之原孫男五人嘉瓊琛璞瑋孫女五人曾孫十二¶
<pb:KR4e0074_SBCK_022-30a>¶
人皓昻煚昱普昛暌　晥&KR0166;曾孫女九人䖏士旣没¶
十八年長孫嘉以墓上之文爲請後五年予自漢中¶
來京師乃爲之言曰䖏士閱有元一代之終始不可¶
謂不壽也所基者久而所積者厚不可爲不富也目¶
不識兵革而終於牖下謂之康寜而考終孰以爲否¶
也矧其服行于躬者粹乎合於禮義其好德之善非¶
斯世之所多有也嗚呼古之所謂不朽者其將在玆¶
乎¶
　　陳先生墓碣¶
前同知景州事陳德星旣塟其考踈清先生乃以其¶
<pb:KR4e0074_SBCK_022-30b>¶
僚知州事林顯所撰先生群行來京請文將鐫其墓¶
上之碑余視其意惻然可念也不可以辭先生諱汝¶
檝字&KR0019;巖踈清其别號陳其氏象山其所居也其先¶
五代末有仕閩爲光禄大夫者避亂自閩長溪航海¶
來遷五傳至顯爲生子彦發彦發生雷雷生應魁字¶
君玉登宋季進士第爲國子&KR0135;教有學行宋亡爲元¶
遂匿不起學者尊之先生其子也母恭人楊氏先生¶
資端凝喜學問不爲世俗譁教(疑/誤)浮薄之習事親有¶
禮鄕人服其孝後親没未塟隣家火勢將及家人争¶
&KR0018;筐篋走避先生與其嬪徐氏伏柩號慟誓不獨存¶
<pb:KR4e0074_SBCK_022-31a>¶
巳而風返火熄柩&KR0023;全人益駭嘆以爲篤孝所感史¶
官王禕傳之事聞于世從弟汝舟疾且死以㓜子爲¶
託先生泣曰而子猶吾子也吾豈敢忘汝舟卒長其¶
子娶婦以其遺物&KR0140;之歲大侵民飢先生與徐夫人¶
謀鬻簮珥糴粟以賙飢者所全活甚衆平居雅易誠¶
信即之者慕其賢聞之者樂&KR0091;其善多從之游歲時¶
率賓客子姓婆娑燕嬉&KR0013;服整&KR0346;論辯雄&KR0646;其鄉之¶
名士蔣景高因取其逺祖大丘事題其居曰嘉賢堂¶
翰林學士危公素爲書其額嘗以部使者辟爲郡學¶
録旣而引歸入國朝德星用薦者出仕而先生老矣¶
<pb:KR4e0074_SBCK_022-31b>¶
年八十以洪武五年十一月二十三日終于家十年¶
十一月二十九日塟縣東延壽奥山之原以徐氏祔¶
徐氏諱&KR0922;有婦德德星其長也次德淵德定德性文¶
衍女二人適士族孫男十七人孫女五人德星由同¶
州移景州所至民安其政可謂良吏又能著其親之¶
美而昭&KR0064;之天之於善人意其在是夫銘曰全其貴¶
不慕乎位推其存不蘄乎聞天錫之祉多孫子遺澤¶
有徴將在此¶
　　侍讀唐君墓誌銘¶
建文三年閠三月二十三日翰林行讀唐愚士卒于¶
<pb:KR4e0074_SBCK_022-32a>¶
京師玄津街之官舎明日文學&KR0054;士方孝孺言于朝¶
上嗟悼久之詔有司給舟載柩歸塟公卿大夫相與¶
惜其才之晚用用而未及施於人士君子相與歎其¶
賢冝其壽考而不幸年五十二而殁門人學者相與¶
奔走弔&KR0152;以爲失所依承而老成&KR0132;艾與之交者莫¶
不爲之出涕君諱之淳字愚士以字行少有竒志攻¶
學如飢渴之慕飲食父仕國&KR0004;應奉翰林文字有名¶
君早出遊諸公間若翰林承㫖宋公等皆聲望高一¶
世亟&KR0091;許其文詞而勉其爲學君年二十餘巳有聲¶
浙水東應奉君謫死臨濠君&KR0605;勤䟦&KR0130;奉喪歸塟追¶
<pb:KR4e0074_SBCK_022-32b>¶
求父平生題咏篇什荒郵敗壁高崖㫁石之間纂録¶
收拾如&KR0023;金璧時時伏讀聲凄切動人聞者爲之掩¶
泣長身巨鼻&KR0054;聞多識練逹世故爲文蔚贍有俊氣¶
長於詩而善筆札毎一篇出人多傳道之洪武中屢¶
欲有薦之者謝不就曹國李公好士爲勲戚第一聞¶
其名走使者請至家俾其子師焉亦因與之講切待¶
以賓友禮征行四方皆與俱歴燕薊秦周過前代廢¶
都舊邑名賢傑士之遺跡未嘗不援筆有賦詞㫖超¶
絶必驚壓一時頗喜飲酒酒酣談辨古今雜以諧謔¶
竟日夜不窮㑹　天子即位之三載詔翰林侍從之¶
<pb:KR4e0074_SBCK_022-33a>¶
臣集數千載經史中事爲書以考治亂爲鑑戒命舉¶
優通文學士孝孺與二三儒臣首以君薦上亦雅知¶
其名且謂曹公之客必賢也趣召至殿庭即拜侍讀¶
賜以冠帶俾與孝孺俱領&KR0113;書事且同以前漢書進¶
讀人以君久困晚得一官輙得近人主左右且將行¶
其所學咸爲之喜無忌嫉之者未幾而病病愈復起¶
又未㡬時病甚或勸以禱于神不許卧月餘竟卒君¶
紹興山隂人曾祖榮貴祖應麒考應奉肅妣汪氏娶¶
周氏早死&KR0071;左氏生女四人得男輙夭卒之前某日¶
始得一男子君喜自名之曰起君無他宗族李曹公¶
<pb:KR4e0074_SBCK_022-33b>¶
最知之深而久將兵于外君久病念其家以悲旣而¶
甚公歸與語曰無以身後爲念吾在能恤君家及卒¶
喪具數百千緡皆&KR0029;以辦君次女壻國子生葉坦自¶
得疾即視湯藥今又送其柩以歸將以某月日塟于¶
山隂之赤土山而以銘爲請曰君之遺言也某聞君¶
名二十年相與往還且十餘年及今乃爲僚友方欲¶
與君同進于學而君棄予死矣垂絶之属其何&KR0216;辭¶
君别號萍居所著有萍居稿數十卷及集録他書又¶
數十卷可傳銘曰才而賤貧或&KR0057;乎人得位莫守將¶
誰之咎能約禄豐身顯名汚較君所得不旣優乎¶
<pb:KR4e0074_SBCK_022-34a>¶
　　曹䖏士墓碣銘¶
元師取宋降其都宋恭帝北遷東南郡縣皆下廣益¶
二王將走海上䖏之縉雲有義士曰曹君誠散家貲¶
募兵泣謂二子天煖天驥曰吾先祖考&KR0071;世爲宋民¶
戴天蹐地受德澤者三百餘年今宋亡主執吾義當¶
死之筋力不逮責在汝等汝其無違吾志二子受命¶
率兵從二王以行遇元師于台接戰不敵兄弟爭先¶
死兄曰我死也其弟曰兄未有子且嫡也弟死國兄¶
爲家不亦可乎遂代其兄而力戰以死兄還撫弟之¶
子如子時聞曹氏事者皆爲流涕固巳卜其有後巳¶
<pb:KR4e0074_SBCK_022-34b>¶
而䖏士生䖏士天&KR0185;之子義士之孫宋泉州德化縣¶
令召之曽孫諱垓字德夫少孝謹識䖏巳大方事親¶
先其所欲惡而將順之遇人無賤貴一以至誠不欺¶
爲本廓大好施予歲饑&KR0162;錢粟周閭里力能庚者庚¶
貧者置不問無難色於利人可爲者無不盡心而於¶
神廬佛寺&KR0549;壞亦麋金帛佐其費逺近化服咸&KR0091;爲¶
善人年五十有九以元至正丙戌正月五日䘚是日¶
沐浴端坐戒後嗣以爲善勿怠累數百言不亂娶胡¶
氏宋太學　某之女賢而能順其夫年六十九以壬¶
辰三月五日終後　年　十一月二十七日合塟¶
<pb:KR4e0074_SBCK_022-35a>¶
洄巖之金盆山旣塟之明年盗起意其&KR0193;有蔵欲發¶
之守&KR0193;者&KR0152;曰寜殺我毋發善人墓賊聞䖏士名德¶
之相戒引去四男子某玘　璟三女適吕德卿羊塌¶
遂初盧陽孫男十有五人曰浦灃清溶汗浙洄游湫¶
滂潤溱洧濡梁孫女五人婿曰吕欽名陳元某吕&KR0113;¶
名陳希盂徐希和曾孫男二女三人浙有厚行國朝¶
用薦者同知大同府階奉議夫夫以政事聞與余善¶
論次其族姓事可&KR0091;者爲書授余請銘其先蓋祖漢¶
　　　二十一世孫磕五季世爲縉雲尉遂家縉雲¶
磕至義士凡十六世義士䘚未百年諸孫數十人多¶
<pb:KR4e0074_SBCK_022-35b>¶
爲大家銘曰其源孰啓視其祖父其澤孰承後昆是¶
徴烈烈厥先蕃蕃厥傳有弗爲善請考斯阡¶
　　呉䖏士墓表¶
䖏州麗水有䖏士曰呉君諱&KR0175;字仲可生于元之盛¶
時無一命之爵而有以樂其心無政教刑罸之柄而¶
有以感服乎民無惠澤言語以&KR0013;于世而其鄉閭思¶
其善久而不&KR0216;忘也䖏士六世祖蜚英仕宋爲朝請¶
大夫浙東轉運使曾祖集祖德潤父曾皆以醫術濟¶
人娶王氏生四男子元同麟&KR0166;濟後娶詹氏生一子¶
瑜蚤卒孫男十人浩溢溱深洵清灃洧濋　䖏士生¶
<pb:KR4e0074_SBCK_022-36a>¶
斯世者七十年以國朝洪武丙辰二月二十一日終¶
于家旣終其子某奉命以十一月某日窆于和樂鄉¶
一塢之原今八年矣子孫多能守其家法而述其事¶
䖏士敦厚和易孝于&KR0071;母而睦于宗族通史學能講¶
&KR0003;數千百年治亂得失邪正無所遺滯好賓客所友¶
者皆名士然不以所長高人人以故喜親之貴者臨¶
之忘其爲布衣之士貧賤者仰之忘其爲名族聞家¶
雖野夫稚子皆知愛慕之以爲長者而䖏士初不爲¶
詭異之行以徼譽於人也䖏士家故豐於財而不喜¶
言利遇凶歲輙减粟價以賑飢人貸錢不能償以田¶
<pb:KR4e0074_SBCK_022-36b>¶
來庚度與本侔即止息錢因棄不問貧者或焚其劵¶
民蔡氏趙氏親死不能塟䖏士聞之召至家給以塟¶
費嘉　爲郡録事欲買田於郡學以養士以䖏¶
士公㢘俾主其事䖏士恒以私錢倍田之數而償其¶
租額田者至今利之其厚於爲人皆&KR0011;是人用是&KR0091;¶
之曰善人隣家火延燎䖏士榱桶垂及而及旁近舎¶
䖏士家獨完鄉人大驚異之以爲爲善之報後子孫¶
請易榱桶䖏士弗許曰使後人知吾何以得此於天¶
庻有所警也然䖏士終不以語人是時天下久治風¶
氣淳厚閭里老人皆以篤行相先非特䖏士爲然也¶
<pb:KR4e0074_SBCK_022-37a>¶
故䖏士之善雖爲鄉&KR0022;所&KR0091;而不甚著聞于世今去¶
䖏士之殁未久後生小子習於陋薄智術勝而忠篤¶
損天子屢下明詔責勵之而未能率變也則夫䖏士¶
之德安可不&KR0091;諸天下以爲世勸¶
　　鄭䖏士墓石表辭¶
浦陽之鄭氏有貞孝䖏士諱淵字仲&KR0386;生未嘗仕乎¶
時足跡不出乎里門以洪武六年六月十一日卒二¶
月十二日塟於左溪瑶塢其師太師公謚之而銘其¶
墓墓上之木巳拱矣問其鄉之細民則蹙額曰仁人¶
也處士在時吾民飢者告以食寒者告以衣病者我¶
<pb:KR4e0074_SBCK_022-37b>¶
藥之&KR0091;貸者未嘗辭有恤我之心焉今死矣仁人不¶
可得矣問其士大夫則蹙蹙然曰忠信人也其言也¶
恐傷其氣其待人也和恕之容溢於靣其見人有善¶
也揚之唯恐弗亟見人有過也隂告之而不聞于外¶
貧者賙之急者紓之而未嘗以是驕人惜其死矣問¶
其親戚則泣之曰吾&KR0216;言其德乎縱言之其有旣乎¶
處士親在事之盡孝旣沒而喪之過哀親死時思食¶
&KR0050;終其身不食&KR0050;曰吾何能下咽也事兄如事父兄¶
曰坐則趨走就位不命之坐則拱而立不敢平目視¶
撫子弟有恩而嚴或有疾夜四五起及訓&KR0346;之際正¶
<pb:KR4e0074_SBCK_022-38a>¶
色厲辭凛凛如神明其視姻連不以貧富爲冷&KR0044;嫁¶
其弟&KR0012;女踰於已出者其大者若此其少者可知吾¶
言之安能旣也問乎太史公公出涕曰吾之徒也其¶
事我也不以師而執子之禮其爲文辭氷潔而木茂¶
其於道有聞矣不幸四十有八而亡今則無矣問於¶
其子楷欲發其辭而舌莫能舉求其文得遂初齋藁¶
十卷讀未終篇爲之泣下沾襟嗚呼處士一布衣耳¶
道行乎家不特使親者哀之而交游者至今哀之不¶
特君子哀之而野人亦且悲之使處士有位其及人¶
者豈少乎而卒以死者命也世固有高位而人無稱¶
<pb:KR4e0074_SBCK_022-38b>¶
之者甚或詆詬之願其速死其視處士有謚以昭德¶
有文以傳世得失果何如哉嗚呼可哀也已處士之¶
曾祖諱德璋宋青田尉祖諱文轟父諱鉅皆以好義¶
同居聞母周氏配某氏先處士卒與處士同壙男卽¶
楷女二人適某孫男耀楷有文行太史公稱之與予¶
友以墓表之辭爲屬系曰古之爲儒道爲貴俗衰尙¶
文才厥僞文奇行駁世所棄偉哉貞孝覺其弊躬行¶
於家仁且義擴而爲文乃餘藝&KR0007;珪白璧郊廟器弗¶
庸遽向山澤閟醇儒之亡衆歔欷幸有佳胤紹遺志¶
積久報修將愈熾刻辭識之告來世¶
<pb:KR4e0074_SBCK_022-39a>¶
　　采苓子鄭處士墓碣¶
周之文盛矣至其季也流而爲詐誇孔子蓋屢嘆之¶
教人必以忠信豈不以忠信爲立德之本故耶今世¶
去孔子時益逺機巧之俗勝而敦慤之風微乃有若¶
鄭䖏士者焉其可尚也哉處士諱濂字仲德别號采¶
苓子居金華之浦江自其七世祖綺教子孫勿異㸑¶
今傳十又一世矣元及國朝皆表其閭天下&KR0091;之曰¶
義門鄭氏處士䖏乎世者八十有四年主其家者凡¶
十有七年自成童至耄老其言必信其行必篤其事¶
長撫&KR0012;待昆弟接朋友一以誠自持無纎毫之妄望¶
<pb:KR4e0074_SBCK_022-39b>¶
之其容熈熈然即之其語怡怡然乆與之盤旋未嘗¶
見其忿言怒色躁者炙之而悔詐者近之而愧士君¶
子與之遊者若翰林承㫖宋公教授胡公翰贈翰林¶
學士王文節公禕皆以文學重當世莫不推服以爲¶
賢而鄉人子弟聞䖏士之名者咸敬畏以爲不可及¶
也嗚呼可謂忠信之士矣處士爲學通大義羙髯長¶
身貌和而氣淳家以田賦多推擇爲粮長屢以事入¶
覲太祖高皇帝識之後妄人誣其家與權臣通財時¶
嚴通財黨與之誅犯者不問實不實必死而覆其家¶
處士與從弟湜两人爭先就吏上獨憐之曰我知鄭¶
<pb:KR4e0074_SBCK_022-40a>¶
義門無是也人誣之耳擢湜福建布政司叅議而盡¶
以所徴貨全歸鄭氏且問處士治家所以長久之道¶
處士具以對上甚喜處士感上之恩毎上生辰即捧¶
香詣闕下拜賀上未嘗不喜而勞之當是時浙東西¶
鉅室故家多以罪傾其宗而處士家數千指特完蓋¶
忠信之報云處士高祖政曾祖宋龍游丞德珪與弟¶
青田尉德璋遭難爭先死祖文嗣考鈞䖏士本贈禮¶
部郎中鍳之子以父命爲叔父後娶周氏先五十八¶
年卒&KR0071;室梅氏子男四人櫄檝林彬彬好學有長才¶
檝夭餘皆先卒惟彬後四年殁女二人長早死次&KR0408;¶
<pb:KR4e0074_SBCK_022-40b>¶
&KR0019;&KR0105;孫男五炳煜熾爍焱孫女四二&KR0408;諸暨何恭永¶
康朱輝餘在室曾孫男三人曰奎曰城曰墉女一處¶
士以洪武二十六年四月二十三日終八月二十四¶
日塟于石姥嶺之原塟之八年炳狀䖏士之善走京¶
師請銘余始冠時從宋公于蘿山與䖏士家相去二¶
三里而公與䖏士名同而生之歲又同相好也故余¶
交處士祖子孫間甚熟公毎語及處士未嘗不以爲¶
君子也後未㡬時而公薨又十三年而處士卒至于¶
今而處士之故人交舊皆無在者而余幸執筆待罪¶
太史墓上之石烏得以固陋辭銘曰自古有國莫能¶
<pb:KR4e0074_SBCK_022-41a>¶
千年世之大家亦艱其傳貴冨豈無章組相&KR0071;道不¶
足&KR0091;位隆名替鄭出榮陽周之攴孫來遷浦江以義¶
爲門自宋迄今廢興多有巨族封君孰世其守維鄭¶
之宗匪公匪侯躬率禮讓紹其先猷篤孝乎親恊恭¶
昆弟人豈不能莫濟其美侃侃處士克長厥家忠信¶
自脩無僞無華和色徐言犯者弗較安享壽康登于¶
&KR0132;耄惟皇太祖神㫁如天華髪長髯屢對帝前帝眷¶
綏之不怒以咲天恩誕敷爲善之報人之可恃令德¶
爲&KR0057;疇棄不行外物是求&KR0535;木森森取則匪逺我啚¶
其傳以勸爲善¶
<pb:KR4e0074_SBCK_022-41b>¶
　　故中順大夫福建布政司左叅議鄭公墓表¶
太祖高皇帝以神武雄㫁治海内疾兼并之俗在位¶
三十年間大家冨民多以踰制失道亡其宗獨金華¶
浦江鄭氏以孝義聞天下特受褒賞恩數甚盛或爲¶
人所誣輙赦不問擢其子弟爲大官毎指以風切當¶
世而鄭公湜&KR0057;爲先帝所器者也公諱湜字仲持洪¶
武十四年奸人誣告其家以交通賊臣事甚危公兄¶
弟二十五人存者㡬二十人而五人爲公之兄仲兄¶
濂先以事在京師吏逮捕急四兄欲行公&KR0108;曰有弟¶
在其&KR0216;使兄䧟刑辟自詣吏請行至京兄濂迎謂曰¶
<pb:KR4e0074_SBCK_022-42a>¶
吾家長當任其罪弟無與公曰兄年耄弟當任其責¶
非兄罪二人相爭入獄旣而太祖聞之召二人至殿¶
前勞勉之即赦其罪賜湯沐酒食詔拜公布政司叅¶
政吏部奏叅政無缺員特設叅議之官以處之遂授¶
中順大夫福建布政司左叅議賜冠帶襲衣復命舉¶
所知因薦同郡王應等五人後皆授叅議俱有聞于¶
時公治福建吏民熟公家聲相誡勿犯豪將病民者¶
公與之爭可否帖帖畏服南靜縣民爲亂詿誤者數¶
千百人部曲多掠其婦女爲奴公皆言于諸將縱遣¶
去兵不敢譁商有二人劇盗殺其一而取其財其一¶
<pb:KR4e0074_SBCK_022-42b>¶
人得脫訢于官捕盗在獄驗屍無有不肯承公夜取¶
盗鞠訊因&KR0350;置于庭匿吏案下俾聽其語夜半盗顧¶
庭空無人果私語始知其沉屍井中明日詰盗以沉¶
屍處盗驚伏閩人神其政十五年正月二十日以疾¶
卒于京師享年五十有六公之先自宋同居至祖文¶
㤗在元中世家始大考鉉封從仕郎江浙行中書省¶
左右司都事母張氏公少竒警受學于太史宋公公¶
&KR0091;其長才貌姿魁&KR0646;識度卓卓&KR0018;氣有爲其事長待¶
人理財御下皆有方所創條教皆可爲子弟法娶張¶
民先公八年卒子男三人曰格曰杲曰柯杲及柯蘇¶
<pb:KR4e0074_SBCK_022-43a>¶
氏出女二人&KR0408;同邑張瑄東陽蔣&KR0140;孫二人光熖光¶
某柯以十九年十一月&KR0004;八日奉公喪歸塟于諸暨¶
&KR0027;山之原墓石未有文而格亦卒今年天子詔&KR0113;先¶
朝實録公從弟前庻子濟爲史官與某聮事柯因以¶
文爲請孝孺昔年二十餘從太史講學青蘿山數至¶
公家拜其長老于堂上退而從公遊與諸公子姓相¶
與論難甚樂也今去之二十年長老多巳亡公之子¶
姓多強壯爲老成人或巳夭逝而詢公之墓木則巳¶
拱而某亦衰病無所用於世矣嗚呼冨貴不足恃惟¶
爲善可以&KR0023;天之祐少壯不可常惟&KR0113;德可以垂令¶
<pb:KR4e0074_SBCK_022-43b>¶
名於無窮然則後之子孫追惟公之遭逢聖明以昌¶
其家以永其令名其可不思所自也哉¶
　　貞義處士鄭君墓表¶
金華之浦江有孝義門曰鄭氏鄭氏有好學篤義君¶
子曰䖏士諱洧字仲宗其言懿而信其行和而謹少¶
受業于太史潜溪公劬勞勩志痛自繩斵鷄籠卧榻¶
之側聞鷄&KR0004;號輙危坐誦讀至夜二皷不休由是盡¶
通貫聖賢經訓&KR0057;精于朱氏詩論議根據仁義下筆¶
爲文有竒俊語一時老儒多嘆譽之其家合族以食¶
男女數百人處士事尊長待昆弟御卑㓜一以勤篤¶
<pb:KR4e0074_SBCK_022-44a>¶
恭慎爲本上下莫不冝之洪武十九年詔天下度田¶
繪疆畛爲圖命太學生涖其役太學生有以賄敗者¶
蔓連大家多坐死處士兄濂時主家政當逮京師處¶
士&KR0108;曰吾家以義名吾先曽祖弟昆坐誣罪爭先死¶
維陽獄吾兄老矣吾可不代吾兄而使之就吏乎遂¶
詣理自誣服死金陵其喪歸不惟其家哭之而鄉人¶
靡不哀之不特識之者爲之涕泣凡聞鄭氏事者靡¶
不悼其不幸也處士曽祖諱德璋宋青田縣尉昆弟¶
相代死者也祖諱文轟父諱鉅母周氏配張氏子男¶
二人曰櫟曰柏女二人孫男五人焯烝耿煔　孫女¶
<pb:KR4e0074_SBCK_022-44b>¶
二人曽孫男一人瑄處士卒於十九年七月八日年¶
五十有三以明年七月七日塟於白麟溪北二里潘¶
坂之原鄉人私謚曰貞義柏有文學與余皆師潜溪¶
公處士遇余最厚柏以伯父左庻子濟所録狀來請¶
銘&KR0105;不敢辭乃爲表其墓曰孟子謂以法死者非正¶
命亦視其所爲何如耳使&KR0023;罪於義理而抵法如孟¶
子之言可也倘所爲合乎義而遭逢其事變隕身于¶
難得命之正也孰加焉故比干之死於君申生之死¶
於父童汪踦之死於國孔子皆取之茍不由義而&KR0018;¶
耻貪垢以全其生縱登上壽殁牖下君子視之猶狐¶
<pb:KR4e0074_SBCK_022-45a>¶
䑕之斃腐曷足謂之正命乎若處士者以身代兄死¶
于仁義其所全者大矣其於天之所&KR0140;可謂無&KR0018;矣¶
壽雖不長名則永存爲善之報寜不在其子孫哉¶
　　鄭處士墓碣銘¶
洪武九年大臣擅事者以過用印章繫郡國守相以¶
下數十百人獄劾以死罪中外&KR0072;之而不敢言㑹¶
天子以星變詔臣民得言事寜海鄭士利&KR0108;曰事有¶
切於殺無罪者乎即具封事&KR0300;中書省求入對&KR0535;相¶
問狀士利廷辨不屈又弗爲禮時士利兄湖廣提刑¶
按察司僉事士原亦以前同知懷慶府時印章事在¶
<pb:KR4e0074_SBCK_022-45b>¶
獄巳得减死論&KR0535;相怒士利無以發因謂其上書䂓¶
免兄罪奏請治如律於是與兄俱輸作江淮間當是¶
時士利聲動朝廷事雖不行天下傳其言莫不嘆服¶
以爲竒士意其父兄之賢必大過乎人竦然慕之後¶
數年擅權者殛死士利始以赦免歸而父巳卒兄亦¶
&KR0255;徙所又三年爲洪武十五年士利以十月二十八¶
日塟其父處士于縣東南士奥山之原以兄僉事君¶
祔後四年始狀其事行來告曰利也無似父兄之生¶
也不&KR0023;盡吾心今不幸殁矣茍無以昭其志業于來¶
世其爲戾滋甚敢徼惠于吾子余知士利不敢辭處¶
<pb:KR4e0074_SBCK_022-46a>¶
士諱&KR0022;彦字國昌世爲台城士族後遷寜海石谿曾¶
大父某大父某考文明皆隱隴畝而考又以故廬漂¶
于水徙水車䖏士少好學有高志強敏絶出窮經爲¶
文有聲薦紳間其行巳端其御家有禮其教人有法¶
嘗應進士舉不合即不萌仕進意開門授徒學者聞¶
其講&KR0003;各充然若有得喜蓄書手自校讐奥㫖疑義¶
無不曉析望之温雅可慕炙其言論愈久而益深至¶
其分别賢不肖善惡可否之際凛如也是以君子樂¶
與之遊而小人異趨者畏之而弗敢怨年七十四而¶
卒娶郭氏有婦德母道生四子一女子曰士原士亨¶
<pb:KR4e0074_SBCK_022-46b>¶
士利士貞女&KR0408;元江浙行省鎮撫童鑰孫男二人大¶
同大雅女六人最長歸童淵餘尚㓜士原字好仁僉¶
事君也剛直有才氣於學無不該貫國朝有天下之¶
四年繇進士授奉訓大夫同知懷慶府事懷慶治一¶
州五縣兵後民著籍者僅三萬家君至官招徠安輯¶
諭誘有恩平賦役簡追逮禁吏不得爲姦召其&KR0132;耋¶
告以法意使力作敦本越三年流逋四歸田野墾闢¶
戸與稅增十餘倍河南諸衛軍粮月給鹽十之三各¶
府役車夫赴河東鹽司輦&KR0241;民困於道路君獨牒懷¶
慶衛俾軍自輦鹽衛挾重臣勢令&KR0229;民如各府行中¶
<pb:KR4e0074_SBCK_022-47a>¶
書省下府衛雜議君持不可曰吾郡民寡而事煩與¶
諸府異使月爲軍運鹽盡驅吾民父子兄弟踵接河¶
東之途猶不給也其何以爲生且設軍以衛民奈何¶
役疲民以奉驕卒衛官不能屈皆舉手曰請如同知¶
議民至今便之考滿除湖廣僉事荆襄之卒先是乘¶
亂多掠民女婦爲妻妾或脅爲奴往時部使者雖知¶
其然而畏武臣莫敢究其事君至民拜馬前號泣訴¶
立呼諸衛官俾還所掠于民君精練果敢操持勁正¶
吏畏其威而強有力者聞其風亦莫敢犯之數千里¶
間貪猾屏息若臨其家㑹㫁刑安陸府死囚有&KR0091;&KR0072;¶
<pb:KR4e0074_SBCK_022-47b>¶
者時獄巳上御史臺奏報矣君索成案視之語果不¶
同因奏其&KR0072;狀御史大夫怒君敢沮格我事因衘之¶
旣而印章事起遂嗾懷慶吏誣君與知君與辯不勝¶
遂自誣服輸作江浦明年徙儀真又三年徙京師年¶
四十七以十三年四月二十五日遇疾卒時君父處¶
士亦以是年正月二十七日終君季弟士貞先三年¶
死於是存者惟两人士亨士利士利旣塟父兄事寡¶
嫂陳氏撫兄子大同如巳子益刻厲爲學人謂鄭氏¶
隱德累世積久發必大僉事君始欲以功名自&KR0108;竟¶
不得年其將在士利乎士利學行日&KR0113;蓋能大其家¶
<pb:KR4e0074_SBCK_022-48a>¶
者銘曰世之生才如木生地藴積深厚其發必異鄭¶
氏之先家學淵源至於處士復尚以文匑匑其&KR0113;翼¶
翼其教雖不有位厥德孔邵寔生良子才氣燁然郡¶
政是毗&KR0022;憲是宣煦綏嘉柔摧擊&KR0064;強單窮舞歌姦¶
屏盗亡聲威所曁千里化服銀章繡衣權貴震肅弗¶
&KR0140;遐壽遽閼其施窺其所存亦巳雄竒凡今有家孰¶
難非&KR0071;疇克象賢才美世濟考旣有子弟復似兄尚¶
敏其德以篤厥承¶
　　王君國祥墓碣¶
金陵王顯述其叔父王君國祥言行授余請文其墓¶
<pb:KR4e0074_SBCK_022-48b>¶
上之石顯竒士其文辭甚竒至其叔父之事&KR0057;竒也¶
余考之爲之言曰昔嘗讀太史遷書載戰國秦漢征¶
伐攻取間事必有謀臣辯士之畧叅乎其中或以一¶
言脫屠䧟轉敗爲勝或奉文書下十百城國之所由¶
盛強豈特甲兵足恃哉蓋有文事之&KR0135;焉近世史所¶
録名將爭戰之績則有矣而言辭之士寥闊罔聞豈¶
馳&KR0003;騁辯者不若古之人耶抑有之而莫之述也以¶
顯所言王君&KR0003;元御史大夫福壽以計破取二盗將¶
如探鷇雛然固䇿士也哉而世不聞其名雖當時人¶
亦不知計出乎君君&KR0003;大夫時年六十二年且高不¶
<pb:KR4e0074_SBCK_022-49a>¶
喜名名不聞於世至死而不悔古䇿士能之乎此其¶
事足&KR0091;矣君諱元吉國祥其字也曾祖君祥祖子某¶
父閏之君兄弟三人於次最少而重厚好問學自㓜¶
竒&KR0646;喜兵家書輙以其意常爲人言之人咲其言之¶
過君曰君凡子何足聞此吾誠過也年十四歲饑與¶
兄行糴旁縣道遇盗利其粟將刼之兄懼走匿君不¶
爲動徐紿罵曰庸縣官使吾運粟許遣夫防我而不¶
至若豈防夫耶後有粟車數十两若其防後至者盗¶
以爲然散去里中長老固巳異之後大夫福壽在金¶
陵盗陳也先潘甲率兵數千自&KR0091;爲元帥聲言討賊¶
<pb:KR4e0074_SBCK_022-49b>¶
索軍食城下大言殺人守將閉門伏不出大夫憂不¶
知所爲君造門譌大夫論以禍福&KR0003;累百千言驚其¶
座人大夫亦驚喜起問計君曰今城中無一軍而盗¶
兵悍甚此難與爭鋒當以計破之盗索芻粟公冝開¶
城門陳芻粟車若將饋之者而陽以好言紿之請一¶
元帥以卒來取芻粟彼聞吾言不測吾淺深两人必¶
相讓則主者必自來吾以計殺之而制其一人易矣¶
大夫從其言旣而潘甲果至執殺之也先失勢亦自¶
敗去君絶不以語人又去而之燕秦齊魯之間隂察¶
諸藩預知不足與言復歸金陵而今上巳得江淮即¶
<pb:KR4e0074_SBCK_022-50a>¶
金陵爲帝都鄉間子弟多&KR0241;大官君嘆曰人主在吾¶
鄉而吾求之天下吾之命薄明矣尚多談何爲因噤¶
不更談世事隱醫肆中以自給刮落鋩鍔不露㡬㣲¶
故習恂恂務爲訥樸事父孝謹友其兄得恭遜意與¶
衆人處不求其異人莫知其爲竒傑士也卒以布衣¶
終年三十有九娶平氏一男頊再娶吕氏生某頊塟¶
君于某山卒以某年月日以某年月日塟君爲人敦¶
風&KR0105;知好尚當世名士多喜與交父喪&KR0241;客千餘人¶
挾其所長嘗以自高而人莫能高之世嘗謂古昔能¶
言士多死於言爲竒謀士多以謀敗國因謂皆不若¶
<pb:KR4e0074_SBCK_022-50b>¶
愚之全此要非篤論彼不善於用各有以取之非智¶
辯之罪也若君之所藴而視時察變不以得喪爲累¶
謂善用其智辯者非邪銘曰言之辯也識又逺也才¶
則孔豐&KR0022;之選也胡閼其逢命之蹇也與時否通義¶
是勉也不&KR0132;其終壽何短也揭昭于幽宫所存者逺¶
也¶
　　許士&KR0113;墓銘¶
天台方孝孺有篤志尚德之友曰許君&KR0071;字士&KR0113;言¶
必出乎正動必由乎禮趨舎取予咸則乎古之君子¶
而無所茍其精思力學以求道德性命之藴汲汲若¶
<pb:KR4e0074_SBCK_022-51a>¶
或失之而有得乎心沛然以樂不以貧賤患難惑其¶
志余取友二十年所交海内知名之士甚衆考其所¶
存莫有&KR0011;吾士&KR0113;者蓋其操志勇自守介所期者逺¶
而務踐乎事所造者深而其心欿焉如未有得使假¶
以壽年其所志當卓絶過人而年僅三十有七而卒¶
嗚呼此豈特斯人之不幸耶士&KR0113;之先汴人其六世¶
祖景元宋高宗時爲台州教授遂家焉後徙寜海爲¶
寜海人高祖文政曾祖彬祖光父琳皆業儒而不仕¶
士&KR0113;質高朗自爲兒童巳有成人之志以學賢哲自¶
勉喜爲詩其高妙處有魏&KR0051;人格韻别自號觀樂生¶
<pb:KR4e0074_SBCK_022-51b>¶
其詩多道其所樂言暢而㫖深非近世人之所及也¶
或傳其觀樂九詩至京師翰林學士金華宋公見而¶
嘆賞之以爲不愧古人凡一時名能詩者皆自謂不¶
及而士&KR0113;不自足益刻意經學翫心天人究&KR0296;探㣲¶
將大索六藝之緒反之於約以成身&KR0241;用而病作矣¶
旣病咯咯然嘔血而學不止病凡三年每見必&KR0116;其¶
進瀕死精神不亂與人言死生晝夜耳奚足怪談咲¶
而逝嗚呼士&KR0113;之於斯道非篤信不惑其能然耶&KR0004;¶
士&KR0113;學於鄉先生王君藴德王君竒之妻以女弟生¶
一子曰籀二女曰忠曰惠王君固名士其弟&KR0318;&KR0057;與¶
<pb:KR4e0074_SBCK_022-52a>¶
士&KR0113;相好士脩以洪武十七年正月二十六日卒&KR0318;¶
述其行爲書托予銘予謝曰子兄弟與士脩善銘莫¶
冝焉奚予之求後五年王君仕藩邸死&KR0318;亦謫去士¶
&KR0113;弟顯將以某年月日塟某山來速銘於是士&KR0113;之¶
親友盡矣予尚誰辭銘曰學失其統騖於空言飾外¶
以欺㡬忘本源嗚呼士&KR0113;志篤行邵惟正之趨非義¶
弗蹈曁曁其守汲汲其求棄遺芬華獨與道謀業雖¶
不終世罕厥似我庸闡㣲以朂髦士¶
　　僊居張䖏士墓誌銘¶
余教漢中連以軄事趨京師道秦必朝于王而後行¶
<pb:KR4e0074_SBCK_022-52b>¶
毎朝必承訪問賜酒食始遣去典儀副張君六成賛¶
導進止具有儀法其奉上待人一以誠&KR0192;予固熟識¶
之去年冬自京師校文還六成舘焉接其人與之言¶
論愈熟蓋所謂端士而余同郡僊居人也旣而六成¶
爲余述其父䖏士事輙泣下余曰豈於死生之奉有¶
所憾耶六成曰吾與兄德恭事吾父雖不能&KR0241;養然¶
於子道不敢失所憾者吾父有德行&KR0091;善人於鄉而¶
墓石未有述且吾父年僅五十有一生旣不&KR0023;享壽¶
考于時使&KR0255;而弗彰顯其志于將來是重夭吾父也¶
敢於子也請予讓非其人六成以右長史茅君大方¶
<pb:KR4e0074_SBCK_022-53a>¶
之狀請益固及考其狀䖏士之先居縣南之薦谷宗¶
人有諱時舉者居南澗坊無子䖏士父嗣宗後之其¶
家冨而好施閭里德其惠䖏士諱文道字希道其學¶
務逹倫理大義其事親孝而有禮居喪哀而有節事¶
&KR0071;母視其嫡無不及焉遇兄弟有恩意終其身不少¶
衰待鄉里承父志不倦元季兵起避去山中鄉人或¶
&KR0060;取其家貲後值其人陽爲弗知者其人慙謝以所¶
&KR0060;自歸䖏士謝遣之其寛厚皆&KR0011;此娶徐氏二子德¶
恭六成也其卒以洪武甲寅三月某日塟以某年月¶
日墓在東嶺之原台属邑五俗愿樸儉素惟仙居爲¶
<pb:KR4e0074_SBCK_022-53b>¶
&KR0057;士多尚行守義不爲華言麗飾往往有古長者風¶
如䖏士者是矣惜其殁于田里不克推其得於躬者¶
以化澆競之習也然六成典大國之禮人多敬其賢¶
處士之澤其將在兹乎銘曰其學也慤其行也卓其¶
位則卑而施不&KR0054;尚其後也克享遺澤¶
　　陳仲昭墓銘¶
仲昭諱子晟姓陳氏閩連江人少喜讀書有名里中¶
長老&KR0091;之洪武四年詔用科舉取士仲昭甫任冠即¶
以周易與諸儒試諸儒顧莫得仲昭名在前列福建¶
行省貢于朝廷議少之俾入太學選爲荆王伴讀是¶
<pb:KR4e0074_SBCK_022-54a>¶
時　天子方寵士俊郊祀燕遊遇竒異惟&KR0646;之事輙¶
命從官王臣年少賦詩属文親第高下咨賞其能仲¶
昭從太史公學文有法可觀&KR0057;爲上所顧命(缺)闕命¶
廷中年少趨過目視可者拜叅知政事御史郡守數¶
十人仲昭久之獨不與九年從王之國後二年還京¶
師病死中都學舎仲昭侍王謇直敢言王甚任之其¶
府長史讇巧授王經不正&KR0003;恣王所爲無所諌正仲¶
昭毎廷詰之長史輙靣赤趨出䘖之㑹仲昭至楚娶¶
婦甚愛婦翁謫爲兵戍&KR0065;惟外姑及女存仲昭還京¶
師欲與外姑婦俱行長史持以爲兵妻不可格弗許¶
<pb:KR4e0074_SBCK_022-54b>¶
仲昭獨行行發病念婦及外姑不置遂死死時二十六¶
矣仲昭敏而專退朝覧誦綴述不少暇其鄉老生多¶
造舎請其文自謂不及閩中諸儒亦皆竒嘆不敢望¶
太史公&KR0057;&KR0091;之雖余亦重仲昭可友嗚呼今死矣與¶
仲昭同仕少年才器出仲昭下多&KR0241;大官又善與人¶
合無所忤不遇禍仲昭獨以直取恨死不得志豈才¶
者固人所忌耶或言貴冨&KR0113;短出於天世之得者甚¶
衆不必如仲昭則與仲昭獨夭死豈天亦棄才耶嗚¶
呼其可哀也仲昭死以洪武某年四月一日塟以某¶
年月日銘曰孰俾子賢乎孰嗇子年乎孰使子無傳¶
<pb:KR4e0074_SBCK_022-55a>¶
乎嗚呼天乎¶
　　王處士墓誌銘¶
臨海王處士孝弟行於家義讓聞於鄉樂易和雅爲¶
才士名人所推重人勸之仕若不聞告以善惟恐失¶
以是淑其身而訓其子孫享年八十於洪武丙辰二¶
月初四日卒塟于胡家峙之原後十一年丙寅十二¶
月二十八日夫人羅氏年八十有六亦終明年丁卯¶
其子存誠將以十一月啓壙合塟泣且書曰先人行¶
蓋一邑冝得銘以昭其蔵今失不圖無以示後嗣乃¶
拜書于從女之夫林行巳走數百里以請予旣與爲¶
<pb:KR4e0074_SBCK_022-55b>¶
禮問䖏士善狀林不能舉其目惟&KR0091;之爲善人予曰¶
林君於是乎知人自世教之衰以詭激相高競趨細¶
行以徼名譽求其出乎誠由乎中者咸無焉俗益以¶
薄僞益以滋今䖏士爲善而不求名務德而不昡俗¶
其謂之善也冝矣予嘉而銘之䖏士諱彦字汝翼姓¶
王氏王氏之居臨海者有两族其先榖城來遷者曰¶
廸功郎&KR0101;台州稅其號曰西族處士本叅軍之六世¶
孫&KR0101;稅七世孫太學生收無子以䖏士父勛爲後收¶
之父上蔡書院望賔諱復䖏士以爲曾祖上蔡之父¶
楚州儒學教授諱滋䖏士以爲高祖處士夫人有賢¶
<pb:KR4e0074_SBCK_022-56a>¶
行能推其餘以賑施閭里而存誠事親以篤孝&KR0091;存¶
誠之弟德純德徴皆蚤世二婦復相勉守節不變予¶
以是益信處士之爲善人也女一&KR0408;毛建中早死孫¶
男三人惟敞惟效惟斐孫女二人曾孫男四人伾倣¶
億侄嗚呼爲善者必有後其將在是銘曰&KR0150;城之王¶
世以善聞廸功肇台寔蕃子孫名卿碩儒䋲厥祖武¶
出後宗人䖏士之父懿此䖏士篤履義仁令德有光¶
加于前人天錫高年全歸于此過者式諸鄉之君子¶
　　曹府君墓誌銘¶
洪武十六年六月乙亥同知大同府事縉雲曹君養¶
<pb:KR4e0074_SBCK_022-56b>¶
晦以疾卒京師明日其女兄之夫吕文熉治喪權殯¶
于城南隅而謂曹君之友方某曰曹君性簡諒於人¶
慎所推服於京師&KR0023;遇子&KR0091;於人以爲幸卒之日不¶
能言矣猶張目舉手視予者久之察其意殆欲有言¶
於子而不果今不幸死乎旅年僅二十有八父母在¶
東南其子㓜甚可悲也子何以銘之以悼其死且慰¶
其父母之心又曰曹君固不壽矣然吾聞能壽人者¶
莫如文辭之美者其壽爲&KR0057;甚子其可無辭余旣哭¶
與爲禮以不文讓不可則叙曰君字養晦諱湫以字¶
舉于朝因以字行父某母盧氏祖垓號善人君資粹¶
<pb:KR4e0074_SBCK_022-57a>¶
清好學問居家事母以孝&KR0091;母嘗病醫言人肉可療¶
時君尚少即入暗室持刀刲其左臂血流滿几家人¶
聞爭抱持止之則巳得肉矣糜以進母母病果療其¶
爲人深沉有才智藝能鄉人交愛信之㑹詔書復漢¶
法舉孝弟力田者里父老議&KR0091;此科者莫如吾曹君¶
遂以君薦時有令肢體有瘢傷者皆罷不用君以刲¶
臂伏闕請罪上曰此真孝子也其可罷耶授奉議大¶
夫使佐大同府大同爲山西大郡且宿重兵主兵者¶
皆大將貴臣守以下稍無善狀輙困折吏遇之弗敢¶
少抗君有才能舉措施張得事機宜聲名出守上&KR0065;¶
<pb:KR4e0074_SBCK_022-57b>¶
將甚竒敬之屈其威風降巳相驩狎政化行境内属¶
郡邑守令數十人歛戢奉軄惟恐&KR0023;罪居官三年獄¶
丞以私怨䘖君言君嘗以公事繫訟獄中與僚属飲¶
酒下御史治言者因誣罪君當改官會病作遂䘚始¶
余見君時君託余銘其祖墓不越數日而君病病時¶
余日日視君君言語歴歴未嘗少變且命余爲文其¶
思親之情懇焉可念嗚呼孰謂君之於親竟不復見¶
而余乃復銘君之墓乎然君生有足&KR0091;道又終於官¶
可謂具美雖不&KR0023;永年而古之聖賢固有然者此則¶
命也於君可無憾矣君娶俞氏一子文某甫四歲君¶
<pb:KR4e0074_SBCK_022-58a>¶
臨終時以托吕君吕君永康人與君同居自君去官¶
至䘚服勞勩治藥物皆躬先之一不以憂君今以其¶
喪歸欲以某年月日塟某地又將恤其孤而教之觀¶
吕君之恩君如此則君之行洽於家者又可知也銘¶
曰漢始近古以行取才推家于&KR0022;政化易該後易故¶
常貴文藝士學用糠粃教空政弛有能張之爲民擇¶
賢玆懿曹君爲群士先行脩于家化成于治配古諸¶
侯章服孔貴不竟其施而以官終於身爲幸於世爲¶
恫嘉績有傳&KR0022;人是紀孰旌其蔵嗚呼孝子¶
　　宋仲珪墓誌銘¶
<pb:KR4e0074_SBCK_022-58b>¶
翰林學士承㫖金華公有賢子曰宋瓉字仲珪其言¶
&KR0192;而信其行和而謹其爲學據依乎仁義取予好惡¶
非禮法所存弗處也自其少時巳然持之終身心&KR0106;¶
慊然雖變故灾患之迫于巳者其所存未嘗不然是¶
以在父母側父母安其養而宗族服其孝居鄉里&KR0132;¶
艾㓜稚冨貴貧賤莫不樂其善而從之遊奉賔客無¶
賢否逺邇咸得其懽心人人以爲長者母賈夫人性¶
嚴少不當意輙提耳詬責君年將老跪拜謝過若嬰¶
兒然未始有怨懟之態伺其怒稍緩復温容好言以¶
恱之當公在翰林&KR0241;仕居家時天下士多奔走門下¶
<pb:KR4e0074_SBCK_022-59a>¶
求文辭講道德者無虗日君營&KR0241;酒食務順&KR0408;公志¶
不使有不合於禮公之重名高當世而季弟璲爲中¶
書舎人長子慎亦通籍于朝人以爲尊顯而處之無¶
盈大之色及後弟子爲坐法者誣死家遭譴逐侍從¶
蜀之西疆間關萬里一子&KR0071;夭公亦卒于䕫家人死¶
者相&KR0071;人爲之危而送終御家不肯失常度其形貌¶
敦實重厚&KR0011;壽考者而年止五十四竟以洪武十九¶
年丙寅四月十日殁于茂州安逺驛旁之蓬簇殁時¶
惟從子懌以孤童治喪三男皆先死無存者&KR0004;公之¶
祖贈太常卿諱守冨及公父贈禮部尚書諱朝皆以¶
<pb:KR4e0074_SBCK_022-59b>¶
柔善謹愿&KR0091;閭里至公&KR0057;以盛德爲海内師尊而卒¶
未&KR0023;其報是以於君之殁也天下之知德公者雖不¶
識君莫不思公之德而爲之嗟悼其與君遊者雖不¶
識公然慕君之&KR0268;良易直咸痛惜而盡哀焉君先娶¶
包氏金華人生三子慎愷恂&KR0071;同縣賈氏有二女長¶
巳&KR0408;人矣季在室㓜子懷卒之歲始生某從公學與¶
君最懽且久公之西行不能從及今以事至蜀訪公¶
遺孤得與懌㑹而懌以君群行見属於是君之喪巳¶
五年矣情雖不&KR0216;銘而義則不可不銘也遂爲銘曰¶
家稱孝子鄉&KR0091;善士冝受其祉而謫以死嗚呼命矣夫¶
<pb:KR4e0074_SBCK_022-60a>¶
　　宋仲珩壙誌銘¶
璲爲君名仲珩字金華其居宋爲氏父濂名儒國太¶
史曽祖曁祖咸善士德政文昭乃厥諱君資粹清學¶
淳羙文辭妙麗天所&KR0140;書&KR0057;有法配虞李中書舎人¶
五官禩忠孝慎恭世儀&KR0100;三十有七庚申死季冬八¶
月時加巳姪性迎喪友經紀明塟浦陽江東鄙祔母¶
賈墓羅山趾仲夏某日襄厥事配方甚淑懌其子從¶
太史行莫爲主嗚呼&KR0241;斯果疇使埋石及泉載終始¶
孝孺勒辭書鄭濟¶
　　宋子畏壙誌¶
<pb:KR4e0074_SBCK_022-60b>¶
金華宋慎子畏年二十七歲洪武十三年庚申十一¶
月二十八日以某官卒京師明年五月某日從祖父¶
弟性以其骨歸祔塟浦江羅山祖母賈夫人墓左天¶
台某誌之曰嗚呼子畏以太史公爲祖以仲珪甫爲¶
父以子之才智竒偉其於冨貴壽考皆所冝有而年¶
不及壯仕不克膴舉莫推其故也告哀於幽使陵遷¶
谷變之後有愛才者悼其不幸曰此仁人之子孫尚¶
爲視護其墓¶
　　郭君壙銘¶
君諱濬字士淵姓郭氏台寜海人少靈異伉爽不群¶
<pb:KR4e0074_SBCK_022-61a>¶
從里中先生讀書易悟若素熟者爲詩有竒語先生¶
大&KR0091;愛之國朝建學設師弟子員選爲弟子業益&KR0113;¶
䇿䇿有進聲精敏多有所難處事逆推其理無不中¶
其機縣人皆以爲才洪武九年詔郡縣貢諸生之秀¶
者于太學寜海以君貢時有詔許臣民言政事君至¶
上書闕下論當時急務甚切召對忤㫖令學太學君¶
自悔年少始學妄語非是閉齋取&KR0054;士所蔵書恣讀¶
爲文章輙美贍可喜太學所畜士數百千人見君文¶
咸吐舌驚嘆謂不可及君亦氣高自&KR0018;飲酒大醉縱¶
筆疾書求者操&KR0083;立與及取以去無不意滿由是名¶
<pb:KR4e0074_SBCK_022-61b>¶
起一時金華太史公以&KR0241;仕歲來朝君同舎以君文¶
見公&KR0091;爲竒士是時太史公以盛名爲當世師尊少¶
所許可&KR0870;厚君竒其能君名愈聞于世旣而丁母憂¶
公爲誌其母墓同學見君名以弗如君爲恨除服復¶
徴入學&KR0408;有五人爲學官君與語不合遂誣奏抵君¶
罪以死死之歲洪武十五年五月某日而君年三十¶
三矣君曽祖某祖有聞父仁母黄氏娶同縣陳氏無¶
子一女尚㓜陳氏育君兄子某爲君後而陳以君所¶
仕　衣葬于某山且泣曰知吾夫者誰乎其生不¶
幸死矣不可卒死吾夫也君兄乃使來告當君&KR0004;上¶
<pb:KR4e0074_SBCK_022-62a>¶
書時同里人葉伯巨亦爲太學生分教山西亦上封¶
事言天下大計徴至京師而死葉君亦豪士其年長¶
於君其死在君前死亦無子人知不知聞二君事輙¶
嘆息之而哀君爲&KR0057;深非特相與友善者爲然也嗚¶
呼人之所願欲者冨貴也壽考也才能也名譽也然¶
不可得而兼都大位享眉壽者常患不能有爲而爲¶
世所輕訕其有才能名譽驚人者又多不遇蚤死而¶
無所成功豈非難哉然䖏大位而無益于民雖貴猶¶
賤也&KR0132;艾白首而無旦夕之謀雖壽猶夭也以君視¶
之幸不幸果何如哉君之卒友人王&KR0318;集其文若干¶
<pb:KR4e0074_SBCK_022-62b>¶
卷蔵于家而君遇余&KR0057;厚余實知君銘其可辭銘曰¶
其成也孰&KR0140;之其逝也孰毀之人莫以之天實使之¶
相其嗣人尚克祀之¶
　　駙馬都尉郭公壙誌¶
公諱鎮字彦&KR0166;姓郭氏世爲鳳陽臨淮縣人父英以¶
才勇善戰從太祖高皇帝定天下爲時名將賜號開¶
國輔運推誠宣力武臣元勛柱國封武定侯夫人馬¶
氏公何氏出高祖諱山甫曽祖諱聚以侯貴皆追封¶
武定侯祖妣卓氏曽祖妣趙氏皆封武定侯夫人公¶
故大家伯父子興以軍功封鞏昌侯追封陜國公謚¶
<pb:KR4e0074_SBCK_022-63a>¶
宣武而姑氏復爲高皇帝妃公以勲戚子弟資貌㓗¶
&KR0113;儀止詳謹朝謁之際上属目班行獨心喜焉洪武¶
二十二年遂選尚永嘉公主賜金玉帶鞍馬金繡衣¶
九襲拜駙馬都尉歲食禄二千石時年甫十七好學¶
工詩熟於禮度毎命練兵綜事于外恭勤不&KR0520;中外¶
&KR0091;之三十一年閏五月高皇帝崩今天子即位復命¶
賞遼東兵事巳而還中途疾作至京師不能朝詔國¶
醫視之卒弗愈以元年正月薨于賜第年二十有八¶
事聞天子輟正朝三日歛及塟皆遣官賜祭諸王亦¶
遣祭奠子三人曰蘭蕙荃皆上所賜名以是年四月¶
<pb:KR4e0074_SBCK_022-63b>¶
十五日塟于應天府聚寳山喪塟之具一給于官不¶
以煩其家嗚呼公父成功于先而公嗣其冨貴以承¶
恩寵能恪恭于位令聞有&KR0091;可謂賢矣生不永年無¶
以竟其志豈非惜哉且著始終納諸幽堂庻後之人¶
莫敢壞傷¶
　　處士鄭公壙誌¶
公家台寜海氏鄭與&KR0039;其名字子詠父曰督度&KR0091;篤¶
行昆弟三人次爲孟少習經傳有至性居家孝友和¶
以敬抱才甚優未從政女夫從宦奉温凊癸酉仲夏¶
巳巳瞑客死漢中縁一病年五十六非短命生雖不¶
<pb:KR4e0074_SBCK_022-64a>¶
顯德孔盛城北土岡厚且勁竁後三日&KR0027;所定子祥¶
居南路&KR0113;逈尚其祐之俾終慶返塟故鄉禮斯&KR0091;¶
　　樓君墓銘¶
君諱士祥字彦璋氏曰樓所居邑曰義烏祖慧所紹¶
父如浚字文翁文翁童兒少豐厚有志畧紹無子遂¶
招而子之曰是兒必大吾家文翁旣長理財殖産具¶
有方畫日充月拓卒爲巨室當婺之富民&KR0091;樓氏賔¶
客食其庭者數十人子弟厮役皆衣綺綉善&KR0016;馬臂¶
鷹走狗馳逐爲樂君獨弗效其所爲衣帛裘不臻華¶
靡事親遇人誠謹篤實曾不知其爲富人賢士君子¶
<pb:KR4e0074_SBCK_022-64b>¶
以是&KR0091;之遣長子從名儒太史公學教諸子事&KR0035;藝¶
有餘以賙困者歲時擊牲爲酒召所親厚故人㑹飲¶
咲歌爲樂見之者曰此承平時富民也年六十有一¶
以洪武三年三月九日終是年一月某日塟石橋山¶
君娶方氏四男子長銕從學者也其三人曰欽鉛銓¶
皆爲士人二女長&KR0408;同里金持正次&KR0408;浦陽鄭幹孫¶
男九人滋潤淇溱灝洪沃淵汴五孫女其二&KR0408;人矣¶
餘尚㓜銓與予遊其族兄恕余友也以其狀請銘銘¶
曰　樓氏在婺望久聲殷君之先人&KR0108;以貲聞夏屋¶
崇堂封君之宅鍾鼔牲牢以饗賔客歲時遨遊良馬¶
<pb:KR4e0074_SBCK_022-65a>¶
堅車綺綉煌煌&KR0013;于臺輿君於其時獨耻不效率其¶
儉素克祗克好不狃于初不困于終視其朋軰孰可¶
與同畜而弗施天道乃有孫子孔多尚徴厥後¶
　　嚴夫人鄭氏墓銘¶
浦陽鄭君源請銘其祖姑之墓而道其事曰祖姑名¶
&KR0166;嫁同邑嚴氏曰權生男女㡬人年八十有㡬以某¶
年月日終某年月日塟某所今數十年矣知其事者¶
惟吾兄弟嘗及見祖姑者耳弗及見者不知也又越¶
數十年及見者日益少寜有知者乎此不冝不追爲¶
之銘又曰祖姑之在家父母&KR0091;爲良女歸嚴氏舅姑¶
<pb:KR4e0074_SBCK_022-65b>¶
&KR0091;爲順婦鄉人聘婦者必曰安得如鄭氏賢乎生女¶
者必曰得如鄭氏女足矣旣老時過乎吾家湏杖以¶
行矣毎坐必有業未嘗見其手之虗也始嚴氏冨旣¶
而貧對其夫無傲容返見父無怨言母遺之縑帛三¶
讓而不受曁老愈貧不求兄弟一錢此其終不可不¶
銘又曰吾之妻諸曁金氏名玉祖姑甥女也少受祖¶
姑教吾母久疾湯藥饘粥非手治弗進扶掖&KR0981;哺不¶
以委人吾耳不聞其過言諸婦妾媵二百人服其賢¶
無異辭毎以善言告人輙曰嚴夫人之教也吾祖姑¶
之德由吾妻徴之益眀此冝祔書然非&KR0105;而好古者¶
<pb:KR4e0074_SBCK_022-66a>¶
不信於人敢惟子請君有道人言不妄銘固冝惜余¶
非其人也然不敢辭夫人曾祖運祖政父德璋宋青¶
田尉銘曰不知其家視其隣不知其祖視其孫夫人¶
之德徴諸甥女而益信孰傳弗泯不在玆文¶
　　胡夫人范氏墓碣銘¶
夫人姓范氏諱某和州鷄籠鄉人曾祖某祖某父某¶
母婁氏四川都指揮使胡公淵之配贈驃&KR0016;將軍某¶
某夫人某氏之孫婦贈某將軍某某夫人某氏之子¶
婦右驃&KR0016;衛親軍指揮使宗之母也胡公世家鳳陽¶
之定逺材勇絶倫至正中　高皇帝起兵定江東公¶
<pb:KR4e0074_SBCK_022-66b>¶
執戈從諸將爲&KR0050;牙臣奪旗䧟陣功居多自安豐正¶
千戸三遷而至成都後衛指揮使自成都征雲南復¶
爲雲南都指揮由雲南徙進金齒復遷今官階一品¶
夫人以公貴有封號洪武三年嘗朝高皇后于中宫¶
賜以珠冠禮服十三載復入朝勞問賜燕賚以綺叚¶
羊酒人皆榮之夫人少能安於貧窶以相其夫成功¶
業晚處冨貴復能以儉勤率下教子婦勿爲奢靡事¶
與其娣畢氏同居四十餘年奉養均一未嘗有忤容¶
大小百口人人不同能調節撙量皆得歡心見其子¶
琮好學名士多造門輙喜曰士君子乃不棄吾兒耶¶
<pb:KR4e0074_SBCK_022-67a>¶
趣諸婦爲酒食延&KR0335;久而不怠其明於事理&KR0011;如此¶
三十一年戊寅閏五月十八日終于成都官舎享年¶
六十三子男四人曰寜曰安皆早卒次即琮次琛女¶
二人長&KR0408;耿竒季夭孫男三　孫女三媛娥姻¶
琮以明年巳卯隨父朝京師&KR0335;拜親衛俾弟琛以某¶
月日塟夫人于鷄籠鄉某山之原而以國子&KR0054;士王¶
君仲縉之狀請銘余昔遊成都與琮善聞大夫士&KR0091;¶
夫人之行如&KR0054;士之言乃爲之銘曰夫人處外志在¶
四方内輔得賢厥家乃昌高皇龍飛英傑如&KR0040;惟時¶
胡公猛敵&KR0411;虎寳劍彤弓戰功實多夫人相之俾勿¶
<pb:KR4e0074_SBCK_022-67b>¶
顧家其窶其微克堅其守旣冨旣榮不恃其有始終¶
一德靡&KR0520;儉勤百口烝烝率之以身入朝于宫后有¶
錫予綉服珠冠㫖酒肥羜晚居于蜀公仕南中閨閫¶
肅齊夫人之功夫有勲閥子膺天寵歸塟故鄉賁於¶
丘塚冨貴豈無令德爲難婦順母慈巋其獨完有樹¶
於道其下惟石載昭其潜垂範罔極¶
　　楊夫人墓誌銘¶
寜海處士楊先生子明其賢配曰王夫人諱某元秘¶
書&KR0101;丞大本之女贈禮部郎中&KR0051;昭之孫秘書君有¶
文章氣高竒其女擇所&KR0408;莫如先生楊氏邑大家内¶
<pb:KR4e0074_SBCK_022-68a>¶
外族尊卑䟽戚其人賢否和戾冝不同夫人翼翼雅¶
雅咸得其懽心事舅姑婉而恭慎而有禮先生從外¶
舅遊學京師以家属夫人夫人祗上惠下各有儀則¶
甘&KR0254;温軟必先奉舅姑揣度可欲營治以恱其意舅¶
姑不知其家之有無而忘其子之違乎側也先生以¶
是得縱志爲學徧交當世士以成其德爲時聞人夫¶
人蓋有&KR0135;及先生學成而歸不以細故綴心賔客至¶
談衍竟日夫人治&KR0346;賔客飲饌必絜以時指使僮妾¶
隨其資才有任舁無廢務其精敏儉儉逹於　人(此/數)¶
(句不/可觧)理以蓄其有雖丈夫不能過而夫人亦未嘗挾¶
<pb:KR4e0074_SBCK_022-68b>¶
其所能以自有也&KR0057;善教子長子雖非巳出而好學¶
夫人恩之&KR0057;異納於庠序不&KR0216;汨以事卒爲善士故¶
邑人言爲婦爲母者必列以爲法春秋七十二以洪¶
武十六年三月二十三日卒是年十月二十八日塟¶
西白沙源先塋之次子男二人長靚也其次曰觀蚤¶
死二女其一嫁柴原英一在室先塟靚以狀告某且¶
曰吾母不甚學然知義理不喜浮屠言有勸施財祈¶
福者輙拒不信故今不敢以其所拒者奉之惟於文¶
字之傳所以報吾母也庻其在此某謂夫人以道相¶
夫承厥家子又以禮塟其可&KR0091;也乃銘曰柔爲隂&KR0106;¶
<pb:KR4e0074_SBCK_022-69a>¶
順爲婦貞内政克脩惟才乃成猗玆夫人實&KR0386;衆羙¶
劬躬勵志以相夫子其爲言藹其爲儀率其儉素約¶
世女　不命于朝播德閭里嗣人孔文尚受鴻祉¶
(多有/缺誤)¶
　　處士金君妻董氏墓銘¶
余昔在郡城郡士金景文持其所述母夫人事行来¶
告景文年五十六喪其母三年矣辭氣容色若始喪¶
者余拜爲禮問故景文進所持書讀之且讀且泣不¶
能成聲其辭悲愴諄切余聞之亦悲不自勝遽掩書¶
而問其所欲景文曰欲得子銘吾母墓耳辭謝不敏¶
<pb:KR4e0074_SBCK_022-69b>¶
然視景文誠篤於余似甚厚者則應曰諾㑹余還寜¶
海屢遭家難未果爲今年景文復以書來速銘書辭¶
益悲切謂我不可遺吾親倘吾母以子文而傳吾悲¶
可少弭矣乃按其書而銘之夫人姓董氏諱某台之¶
臨海人父受孫仕元爲某官夫人少有令質爲父母¶
所愛旣笄擇士之賢者得金䖏士而嫁之䖏士諱玉¶
世家同郡之僊居有文學夫人事夫能明輔其志承¶
尊馭下具有禮則婣族咸賛以爲得婦道年四十餘¶
産子輙夭死遂請䖏士置側室處士從之巳而夫人¶
生一子景文也又四年側室亦育子曰德惠夫人撫¶
<pb:KR4e0074_SBCK_022-70a>¶
之慈愛均一人嘆嗟其難能二子長皆爲娶婦夫人¶
抱二孫焉喜曰金氏祖有祭主矣年七十三以至正¶
壬辰九月十一日卒越二年甲午十月某日塟于昇¶
平鄉蕭洋之原與處士同穴孫男四人與嵩汝㤗元¶
哲元臣曾孫男五人仲益仲山仲思仲昕仲麓景文¶
名德生好學能文辭爲學者所宗觀其孝親以求其¶
爲人固可推而知以夫人之賢益信其子之篤行有¶
以也銘曰詩著螽斯以立婦則内剛而忌乃匪隂德¶
孰若夫人秉心淑嘉逮下孔恕誕開厥家天錫之子¶
有嫡有系一務以恩莫知其異彼悍弗知惟巳是私¶
<pb:KR4e0074_SBCK_022-70b>¶
式閼其宗祀事卒&KR0549;不私惟仁式蕃爾後嗚呼夫人¶
順婦哲母¶
　　黄處士妻鄭氏墓銘¶
湖烏程䖏士黃&KR0770;之配鄭氏諱惠貞善事姑姑安其¶
養洪武戊寅十月八日以疾&KR0064;卒其姑&KR0152;不食曰吾¶
孝婦亡矣予奚以生爲其隣與其婣戚聞其死亦皆¶
曰吾里失一孝婦吾誰取則儼亦悼惜其孝且賢也¶
走書京師請誌其行以塟斯民之不勉於行久矣孝¶
親事長非卓異難行也而盡之者士君子或愧焉况¶
女子乎今黃氏婦不出閨門而人&KR0091;其孝斯其可尚¶
<pb:KR4e0074_SBCK_022-71a>¶
巳孝婦曾祖諱應辰祖諱貴誠父諱原隆母謝氏性¶
淑慎柔婉在姑側卑顔抑氣候其喜怒察其&KR0285;好而¶
後發言飲食必躬進匙筯絲銖細事不敢自專一聽¶
於姑姑或有疾視藥謹慎不&KR0216;去左右相夫子順以¶
正遇娣姒恭以和其家故饒財紡績織絍未嘗少怠¶
壽止三十有六而卒是以人咸悲之子男二人曰壽¶
曰璘女二人塟以是年十二月十九日墓在錢山祖¶
塋之傍儼之考諱毅母范氏大父諱應麟曾大父諱¶
衍銘曰淑孝靜顓胡不永年人以爲賢而不得乎天¶
振古而然¶
<pb:KR4e0074_SBCK_022-71b>¶
　　鄭君妻洪氏墓銘¶
余與浦陽鄭君楷游東明山之麓過青松岡見塚焉¶
鄭君惕然色變趨塚前揖揖巳環視兆域凝立不&KR0216;¶
違余招而問之曰此塚與君有情耶何悲之甚也君¶
泣曰吾先妻洪媛之塚也吾惡能無悲乎昔吾父之¶
女兄&KR0408;同里洪蓮生女媛而卒洪鄭氏世戚也故媛¶
歸于我媛五歲時其母病涕泣禱于神請以身代及¶
母卒哀慟如不欲生聞者爲之摧心九歲父娶後母¶
鍾媛曲意奉承事之如巳母洪故多貲日招賔客飲¶
酒女妓羅列彈箏擊　聲嘈嘈欲沸諸女競出褰簾¶
<pb:KR4e0074_SBCK_022-72a>¶
睇觀不休獨媛若無所聞閉戸業組紃足未嘗越戸¶
閾其族人教女者必曰何不效媛耶年二十歸吾諸¶
娣姒數十人共一堂食媛恭敬敏慧俯仰其間無不¶
恱者&KR0057;得吾母周夫人心預測其意而將順之不待¶
其言吾母有疾者累年媛節&KR0408;飽飢寒燠調湯藥扶¶
持卧起雖久不暫去左右值呉越亂夜半訛言㓂且¶
至家人皆入山谷吾與奉母出匿隣人室吾母顧媛¶
曰吾病去死近不足恤爾少艾&KR0154;不自爲計媛曰死¶
則與姑俱死耳敢它之乎旣而吾母終媛方免乳故¶
嬴憊復衰號頓毀&KR0408;媛得熱病猶朝夕&KR0152;奠不巳諸¶
<pb:KR4e0074_SBCK_022-72b>¶
母見其病日甚勸稍食魚肉媛泣不肯&KR0152;愈哀㑹吾¶
母小祥時媛巳不能行呼媵女扶至帷前奠哭哭巳¶
仆地由是寖劇逾三月竟死死於洪武庚戌七月十¶
三日年僅二十又七十一月某日塟于某處媛將死¶
時語吾曰越百日即塟我而歸主家廟吾問其故媛¶
曰先姑靈几在堂而妾柩復存焉寜不愈傷君舅之¶
心乎吾收淚諾之精神垂死不少亂語家事無一遺¶
者生一女然一男耀時尚㓜其死時盻睞者久之而¶
後逝嗚呼猶在吾目中也吾安能忘哉子欲慰吾悲¶
其肯爲我銘乎余曰媛行應銘法非恒婦人比其死¶
<pb:KR4e0074_SBCK_022-73a>¶
誠可惜也且與子善銘實宜媛字子姫祖諱與曾祖¶
諱天錫銘曰質之姱德又孔嘉而命則不遐嗚呼其¶
鄭君兮柰何¶
　　　　　　　　臨海縣知縣黄誥¶
　　　　　　　　黄巖縣知縣張師善¶
　　　　　　　　台州府儒學教授尚芳¶
　　　　　　　　　　　　　訓導李深¶
　　　　　　　　黄巖縣儒學教諭文程¶
　　　　　　　　　　　　府學生陳縝葉琰王梅齡¶
　　　　　　　　　　　　臨海縣學生李臨卿戴濬之¶
　　　　　　　　　　　　黄巖縣學生孫思光牟汝鈞校對¶
<pb:KR4e0074_SBCK_022-73b>¶
