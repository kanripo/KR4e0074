# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:44
#+PROPERTY: JUAN 3

<md:KR4e0074_SBCK_003-1a>¶　雜著¶
　　君學上¶
人君不患乎無才而患恃其才以自用不患乎不學¶而
患挾其學以驕人邈乎無為澹乎無謀以任天下¶之才
智而不與之争能則功之出於人者猶出於已¶也持其
偏長小數以與臣下較銖兩之優劣使才智<md:KR4e0074_SBCK_003-1b>¶之士不獲
<pb:KR4e0074_WYG_003-1b>
盡其所欲為是曷若不學之為愈乎漢髙¶帝椎樸質厚
於學無所知然其聽言任人與知道者¶無異陳叔寳楊
廣好自矜伐以為羣臣莫已出而其¶所以自負者適足
以取敗蓋聖賢之學不傳人君既¶不知為學之道而復
不能用其學譬之兑戈埀矢王¶者用之可以伐僣亂而
狂夫得之或以濟其惡而為¶盜豈戈與矢之不善哉挾
莫邪之器而不能用未有¶不為大禍者也况彼之所得
皆聖人之所棄者而恃¶之以驕人則適可(疑當/作足)以害其
<pb:KR4e0074_WYG_003-2a>
身而已學至於近世¶離而為四言性命者得其本其失
也過髙道政事者<md:KR4e0074_SBCK_003-2a>¶得其用其失也過雜文辭之習華而
鮮實制度之辨¶勞而少功人君欲如學士儒生兼窮而
並索之豈惟¶勢有所不能而亦安暇事於此古之聖王
為學之道¶雖殊然其大要不過敬天仁民别賢否明是
非數者¶而已而必皆以正心為本正一心以對天下智
者為¶之謀仁者為之守勇者為之戰而藝能才美之士
咸¶以其術自奮何患有所不知哉學之不正而欲徒務
<pb:KR4e0074_WYG_003-2b>
乎學以之治身且不可而况天下乎¶
　　君學下¶
將欲應天下之變而計謀規法不素偹於吾心一旦<md:KR4e0074_SBCK_003-2b>¶事
變雜陳乎耳目之間其不至於瞀惑迷亂者鮮矣¶故人
君不可不學也人君之學莫大於治心立政而¶治心之
術有五持敬以弭安危之萌寡欲以遏侈縱¶之漸飬慈
愛之端以充其仁伐驕泰之氣以固其守¶擇賢士自輔
以閑其邪五者立然後可以為政而為¶政之方有八明
<pb:KR4e0074_WYG_003-3a>
而不至乎苛寛而不流於縱嚴而不¶廹於刻仁而不溺
於無斷智而不入於詐妄納諌而¶能委任無逸而能不
變此為政之本也而未及乎政¶然能是八者則政可以
舉而措之矣存之無形索之¶無方而其動無常者心也
聖王之為學必先治於心<md:KR4e0074_SBCK_003-3a>¶如操六轡以御悍馬奉盤水
而行乎堂階之上惟其¶顛逸而不可制傾覆而不可收
自旦以至夕自起居¶飲食以至決大事處大變自壯以
至老兢兢然不敢¶少肆故雖在位數十年而政教行乎
<pb:KR4e0074_WYG_003-3b>
天下者如一日¶國有百嵗之儲積而宫室服御奉其身
者無加遐荒¶逺邑無飢寒之民而憂勞之意不敢怠有
學以治其¶心是以恒見其不足茍自不足則於治也何
有哉後¶世人主不知學以其天資之所近者為治好仁
則姑¶息而無斷任察則苛細而少恩廢(疑當/作嚴)或近於殘
寛¶或至於弛好謀多蔽於輕信推誠每失於小人或始<md:KR4e0074_SBCK_003-3b>¶於㳟儉而敗於驕泰或初志甚鋭而旋致縱怠漢之¶文
景武宣唐之明皇憲宗其才非不美也而不足以¶庶幾
<pb:KR4e0074_WYG_003-4a>
先王之治者豈非不能充之以學故哉人惟知¶不足然
後久而不變持其所長自以為能居億兆之¶上處尊榮
之勢内不能學外不能親(疑/誤)此人君之不¶幸也¶
　　君量¶
智周乎萬物才髙乎衆人者可以取天下而不可以¶守
天下仁足以施法政義足以洽乎民心者可以守¶天下
而未能使天下悦而不忘善為智者蓋有不用<md:KR4e0074_SBCK_003-4a>¶智而無
不明不以才自名者無所不成徳洽令孚而¶人莫能忘
<pb:KR4e0074_WYG_003-4b>
其仁義其惟量足以容天下者能之乎洪¶河大江奔注
萬里勢之所遇聲之所嗄洶洶乎其可¶畏及趨於海泊
然而行悠然而逝渙漫浩𣺌不復少¶肆者以其量素足
以容之也天下大物也其動也無¶端其變也無恒自非
量可以容之者孰能有之人能¶辭萬鍾之祿而或色喜
於一金能虜三軍之帥而或¶呻吟於一指其出於計度
而後為者未足見人之量¶惟其猝然遇之視之而不驚
此非有量不能也古之¶聖王叢之以極繁至擾之事而
<pb:KR4e0074_WYG_003-5a>
處之若無投之以深<md:KR4e0074_SBCK_003-4b>¶憂厚懼之變而應之不勞恩及乎
黎庶功髙乎往古¶而不少見於辭色豈强而為此哉其
所操持者大所¶涵蓄者逺事物不得亂其中也堯視黎
民時雍不異¶於洪水滔天之時舜居乎法宫而朝萬國
與陶漁於¶河澤之際無異禹舉天下於魚鼈之波而使
食息於¶平土而不與焉蓋於其功徳之盛未足見聖人
之大¶於處盛美而不居然後可見其量也後王之於古
若¶視日月不能幾之者豈皆其智之不能質之不逮乎
<pb:KR4e0074_WYG_003-5b>
速盈而易驕可以利害動而不能用夫才智才智自¶見
於世者庶官百職之所為無所用其才智而才智<md:KR4e0074_SBCK_003-5a>¶之士
咸為之用非聖人其孰能之¶
　　君職¶
能均天下之謂君臣覆兆民之謂君立政教作禮樂¶使
善惡各得其所之謂君生民之初固未嘗有君也¶衆聚
而欲滋情熾而争起不能自決於是乎有才智¶者出而
君長之世變愈下而事愈繁以為天下之廣¶非一人所
<pb:KR4e0074_WYG_003-6a>
能獨治也於是置為爵秩使之執貴賤之¶柄制為賞罰
使之操榮辱修短之權位乎海内之人¶之上其居處服
御無以大異於人不可也於是大其¶居室彰其輿服極
天地之嘉美珍竒以奉之而使之<md:KR4e0074_SBCK_003-5b>¶盡心於民事故天之
立君所以為民非使其民奉乎¶君也然而勢不免粟米
布帛以給之者以為將仰之¶平其曲直除所患苦濟所
不足而教所不能不可不¶致夫尊榮恭順之禮此民之
情然非天之意也天之¶意以為位乎民上者當飬斯民
<pb:KR4e0074_WYG_003-6b>
徳髙衆人者當輔衆¶人之不至固其職宜然耳奚可以
為功哉後世人君¶知民之職在乎奉上而不知君之職
在乎飬民是以¶求於民者致其詳而盡於已者卒怠而
不修賦税之¶不時力役之不共則誅責必加焉政教之
不舉禮樂¶之不脩强弱貧富之不得其所則若罔聞知
嗚呼其<md:KR4e0074_SBCK_003-6a>¶亦不思其職甚矣夫天之立君者何也亦以不
能自¶安其生而明其性故使君治之也民之奉乎君者
何¶也亦以不能自治與自明而有資乎君也如使立君
<pb:KR4e0074_WYG_003-7a>
而無益於民則於君也何取哉自公卿大夫至於百¶執
事莫不有職而不能修其職小則削大則誅君之¶職重
於公卿大夫百執事逺矣怠而不自修又從侵¶亂之雖
誅削之典莫之加其曷不畏乎天邪受命於¶天者君也
受命於君者臣也臣不供其職則君以為¶不臣君不修
其職天其謂之何其以為宜然而祐之¶耶抑將怒而殛
絶之耶奚為而弗思也天與人其形<md:KR4e0074_SBCK_003-6b>¶雖殊其好惡去就
不甚相逺也使君命一人焉而治¶民而困踣之厲虐之
<pb:KR4e0074_WYG_003-7b>
其有不怒者乎怒而能全其祿¶位乎天之於君雖不若
君臣相接之明且著然未嘗¶不明且著也幸其未形以
為無憂幸其未至以為愛¶已嗚呼其可果恃也乎¶
　　治要¶
無法不足以治天下而天下非法所能治也古之聖¶人
知民不可以威服於是寓革姦剷暴之意於疎緩¶不切
之為使民優柔揖讓於其間莫不兢然有自重¶知耻之
心未見鈇鉞而畏威未見鞠訊而逺罪潜修<md:KR4e0074_SBCK_003-7a>¶黙改於閭
<pb:KR4e0074_WYG_003-8a>
閻田里之中若有臨而督之者彼豈恃區¶區之法哉法
之為用淺陋而易知民之為情深詭而¶難測以難測之
情視易知之法法已窮而其變未已¶未有不為竊笑而
隂誹者也善用法者常使民聞吾¶法之不可犯而不使
民知吾法之果可畏夫人祗天¶而懼帝者以未嘗被其
誅殛而或被其誅殛者必不¶能以復生也如使鬼神臨
人之庭捽人而擊之則愚¶夫鄙婦皆思持挺而逐之矣
其何畏之有欲人之重¶犯乎法在乎不輕用法於民吾
<pb:KR4e0074_WYG_003-8b>
視殺戮為輕刑而數¶用之彼將輕吾之殺戮而數犯之
矣吾視笞罵為大<md:KR4e0074_SBCK_003-7b>¶辱重而施之彼亦以笞罵爲足耻而
畏避之矣得其¶要術者能使民畏笞罵為殺戮不得其
要者刑人接¶於市而人談笑犯法不為之少衰人惟以
死為足重¶也故知樂其生知生之樂也故凡可以賊身
害名之¶事慎忌而不為使皆不愛其死則將紛然驚肆
馳逐¶於法令之外趨死而不顧雖有法何足以制之聖
人¶之治不恃斯民畏吾之法而恃其畏乎名不恃其畏
<pb:KR4e0074_WYG_003-9a>
乎名而恃其畏乎義夫纊冠素組𤣥冠縞武與坐之¶嘉
石而畫其衣施之人身非有毁形傷膚之慘也而¶使惰
逰之士不齒之人與麗乎法者服之坐之則慚<md:KR4e0074_SBCK_003-8a>¶悔愧恨
與被木索嬰金鈇者無異此何必刑哉加之¶以不義其
辱固甚於刑矣孝友睦婣任恤有舉先王¶以是數者勸
天下之民非能家説而人誘之也而人¶以能是為榮不
能是為辱書之黨正族師之籍如受¶命於王庭而就刑
於司㓂其心達乎義故知畏乎義¶而惟恐或違之也事
<pb:KR4e0074_WYG_003-9b>
固有類乎不急而為用至要甚¶㣲而為化甚博者聖人
常以是寓夫御世淑民之精¶意使民奔走慕悦無所厭
倦而不自知其由世俗不¶之察以為迂逺而不若用法
之有功則過矣人主莫¶不欲民之興於孝弟禮讓也而
人不免悖徳而蔑教<md:KR4e0074_SBCK_003-8b>¶莫不欲吏之奉職而循理也而吏
不免怠肆而汙僻¶則法果可以禁之乎法加人之肢體
而不從而謂虛¶名可以服其心其事若不近人之情而
理有所宜然¶者不可不察也二人治家一以變色不言
<pb:KR4e0074_WYG_003-10a>
為怒一以¶箠撻詬罵為怒自其嚴者言以變色不言者
為不肅¶矣示其怒者雖異而其為怒則同人見其色之
不易¶變也於其偶發乎靣其畏且恐與箠撻何擇哉故
法¶不必嚴在示其意向而已辱莫大於不得同於恒人¶
觴舉坐以酒而飲一人水其愧甚於刑及其身耻為醉¶酒
者所輕笑也良淑之民皆冠緇布徳為民所尊者<md:KR4e0074_SBCK_003-9a>¶加識
别之行為人所卑者使不與恒民齊則民莫不¶修其所
可尊而去其所可卑者矣吏以亷潔稱者歸¶則服其服
<pb:KR4e0074_WYG_003-10b>
不能以義退者異其服以媿之則徳惠盡¶其職矣推是
類也等其田里别其室廬使民無貴賤¶以徳之髙下為
貴賤仕無崇卑以政之廣狹為崇卑¶有罪者始則異其
冠服次則殊其里居如是而不悛¶則誠不可與為善矣
然後刑戮加焉人知刑罰果出¶於不得已而行於果不
可不怒也必能自重其身知¶麗乎法者為可耻而禮義
之俗成矣夫茍可以變易¶風俗雖有甚難至逺之事先
王之所樂為也况其易<md:KR4e0074_SBCK_003-9b>¶者乎易者忽之以為疎而不屑
<pb:KR4e0074_WYG_003-11a>
為難者重之以為髙¶而不敢為則是聖人之道終無適
而行也悲夫¶
　　官政¶
欲天下之治而不修為治之法治不可致也欲行為¶治
之法而不得行法之人法不可行也故法為要人¶次之
二者俱存則治俱弊則亂俱無則亡偏存焉則¶危世未
嘗無人也然取而用之與用而責成之無其¶法則猶無
人也今祿而仕者無虚位求其知職而不¶媿乎祿者無
<pb:KR4e0074_WYG_003-11b>
幾人法非不宻也而貪暴者不為止怠¶鄙者不加畏闒
茸不振者頑然食乎其間而不以為<md:KR4e0074_SBCK_003-10a>¶非其患在乎取之
過雜持之過急待之過賤而黜陟¶不明耳奚謂取之過
雜可以治人者必有以過乎人¶也過乎人之人居恒人
之中固已嶢然有異於衆而¶為衆之所服善用人者取
其為衆人所服者而用之¶故人服其上之知人而歎受
知者之稱其任各勉於¶自修而無有僥倖乎祿位之心
使無以過於人而用¶之於治人之位則人必以上為瞽
<pb:KR4e0074_WYG_003-12a>
而以得位者為冒¶莫不自以為可用而有賤輕祿位之
意曰彼猶吾也¶何以治吾彼與吾等也何以聽吾之曲
直於是處士¶以不仕為髙恒人以得位為宜而仕者之
勢不尊威<md:KR4e0074_SBCK_003-10b>¶不行而令不信於下知不為衆之所與也則
益不自¶重而為毁廉蔑耻之行何謂持之過急待之過
賤蓋¶人必有樂乎位也然後思固其位安其身也然後
自¶愛其身知其身之當愛位之當保然後凡可以戕身¶
而僨位者畏避而不為可以得名譽華寵者慕效而¶為
<pb:KR4e0074_WYG_003-12b>
之馭之以不得自專之法加之以非其自為之罪¶役之
以非其所能之工富足則快樂而獲存㢘節則¶死亡而
莫之救欲其有士之行烏可得也何謂黜陟¶不明天下
之所尚視乎上之所嚮漢文好寛厚而人¶多化為長者
宣帝好能吏而吏多以善治稱四海之<md:KR4e0074_SBCK_003-11a>¶内仕者之衆不
可謂無才也而不聞卓然以才稱者¶以非上之所好故
有才者沉欝銷沮而不能自見妄¶庸之人茍且攫竊而
不知媿耻誠使擇異常之才居¶四方之大位俾各察其
<pb:KR4e0074_WYG_003-13a>
屬之才鄙㢘否言其狀於朝¶而進退之果才矣自縣而
陟之於州於府加賜祿秩¶以旌之果不才矣可任則姑
試之以事不可任則歸¶之於民處已誠㢘矣則厚其祿
雖有過再宥三宥而¶後加以罪勿辱其身勿役之以小
人之事取於民誠¶貪矣則收其祿役其身俾不齒於士
上之好惡如日¶月之昭明人寧有不化者乎利乎報而
為善者君子<md:KR4e0074_SBCK_003-11b>¶以之存心則不可然欲化舉世之人皆為
君子不先¶示之以得失之理未見其遽從也言治道者
<pb:KR4e0074_WYG_003-13b>
不求其¶本急近功則謂徳不若刑務教化則謂刑不如
徳皆¶近似而不然也一任乎徳則為惡者茍免一任乎
刑¶則為善者無所容皆不可以致治惟本之以徳而輔¶
之以刑使恩惠常施於君子刑罰常嚴於小人則寛¶不
至於縱猛不至於苛而治道成矣¶
　　民政¶
治天下者固不可勞天下之民以自奉也然不能使¶天
下之民知道而易使亦豈足以為治乎當昔之未<md:KR4e0074_SBCK_003-12a>¶有君
<pb:KR4e0074_WYG_003-14a>
臣也民頑然如豕鹿猿猱餒則食飽則奔逸跳¶擲而不
可制欲馴之且不能况欲使之乎聖人者出¶知其散漫
放恣無所統屬非久安之道也於是制上¶下之分定尊
卑之禮俾賤事貴不肖聴於賢由胥吏¶以至於大夫公
卿由子男以至於諸侯各敬其所宜¶敬而各事其居乎
上者猶以為未足也復制治民之¶法使五家為比二十
五家為閭百家為族五族為黨¶二千五百家為州萬二
千五百家為鄉以屬乎司徒¶五家為鄰五鄰為里里四
<pb:KR4e0074_WYG_003-14b>
為鄼鄼五為鄙鄙五為縣¶縣五為遂以屬乎遂人聯之
以五兩卒伍師軍以知<md:KR4e0074_SBCK_003-12b>¶其數習之以師田飲射祭祀讀
法以一其心書其善¶以作其氣罰其惡以折其驕六畜
車輦旗鼓兵器之¶稽可按籍而知老弱壯少可任與否
不必問乎民而¶具上有所興作朝出一言而暮已集進
之則前退之¶則却其民常知恭順忠愛事上為當然不
敢少有忿¶怨避縮之意三代之時非不役民也而未嘗
有一民¶敢發不遜之言豈其威力足以制之哉其法素
<pb:KR4e0074_WYG_003-15a>
備其¶教素明民皆知道而易使故也戰國之君不知先
王¶之用心務為茍簡之術以為不必如先王之煩宻過¶
慮亦可以為治斥絶遺典而師心自為既已失矣而<md:KR4e0074_SBCK_003-13a>¶秦
又幷燒除刮絶之不復有為治之法而徒任刑罰¶以刦
黔首譬之去悍馬之羈靮而臨以鋒刄彼有蹄¶齧騰躍
而走耳安能以可生之身蹈必死之禍哉故¶斯民至於
秦而後興亂後世亡人之國者大率皆民¶也其禍實自
秦始秦之民即三代之民在三代之時¶則尊君而附上
<pb:KR4e0074_WYG_003-15b>
當秦之時則驁狼凶戾視其君如仇¶讐豈民之過哉無
法以維之無教以淑之而不知道¶故也二家之童其一
自幼教之以拜跪順悌其一恣¶其詈言誶語而不禁他
日犯上而賊倫者必自幼不¶教之人其知教者必不至
乎有過也治天下者未嘗<md:KR4e0074_SBCK_003-13b>¶願天下之不治而不修致治
之法猶願無死而不食¶也致亂之由非一端莫甚於治
民無法治民之法既¶定世有叛將亡卒挾姦而肇釁縶
而殺之易易耳亂¶亡所以相踵者無賴者為之倡好亂
<pb:KR4e0074_WYG_003-16a>
之民皆起而從¶之也使斯民皆知君臣之義或有狂夫
恠民出乎其¶間衆縛而吿於司㓂何亂之能成茲欲復
井田行周¶制如先王之時固難矣獨不可稍取先王之
意為之¶法乎今之役民雖不能嵗止於三日亦未至於
厲民¶也終嵗休於家縣官役之以數日之事已若為所
不¶當為發憤懐恐而就道甚者或逃匿而不從上之威<md:KR4e0074_SBCK_003-14a>¶令方行而民已如此設使不幸而威令有所不行何¶望
其從上之命乎此治民無法教民無道而不知君¶臣之
<pb:KR4e0074_WYG_003-16b>
義使然也為人父者未必皆無過舉然子不敢¶逆其命
者以父子之倫不可悖也人君之政豈能皆¶合乎民心
苟不知君臣之義少不慊所欲則攘袂而¶起其危亦甚
矣烏可以為不急而不務哉欲民易使¶莫如放鄉鄰鄼
鄙比閭族黨之制執其中而用之為¶之正若長者月申
之以讀法開之以古訓春秋合之¶以祭祀和之以飲酒
導其忠順之道罰其不率令者¶遇有徴發以趨事先為
者為上而厚賞以勸之以訕<md:KR4e0074_SBCK_003-14b>¶訐敗類者為下而屏黜以
<pb:KR4e0074_WYG_003-17a>
愧之上之人又能躬行以¶成俗立學校以明教則民可
漸化矣然必制民之産¶使之無死亡之憂然後可茍驅
不能自存之民從吾¶之令雖堯舜之仁周公之智有所
不能况三代之舊¶法乎故民易治也在乎治之有法法
可行也在乎養¶之有道¶
　　成化¶
寓控制天下之道於迂逺不急之法使人隂服乎上¶而
不自知者周之所以得民也欲人之服從而炳然¶示之
<pb:KR4e0074_WYG_003-17b>
以服人之具其服也必不堅有意於服人先以<md:KR4e0074_SBCK_003-15a>¶養人者
示之使天下成化而歸已此誠能服人者也¶秦漢之君
未嘗不笑周以為迂而其為治之術固周¶之所笑以為
拙陋而不為者也惡犬升竈而食糜必¶嚴禁而預防之
使不敢近則可矣不能制之於先伺¶其既食而擠之於
釡雖可以快意而釡之糜豈可食¶哉秦漢之法擠犬於
釡之類也其於民也未能教之¶知義而禁之勿為亂未
能教之知孝而禁之勿悖慢¶視斯民㝠頑愚僻與熊豕
<pb:KR4e0074_WYG_003-18a>
麋鹿無異不少置於心而¶為之計及其麗乎刑則三族
誅滅之典斷焉行之而¶不顧威令既立使人視斧鑕如
就几席而無所避豈<md:KR4e0074_SBCK_003-15b>¶不可畏哉畏極而玩玩極而怨有
時不畏矣故以¶刑罰為威者威既䙝而亂生以禮義化
民者俗既成¶而分定能使民畏禮義如刑罰而不敢犯
之則刑罰¶可措而不用矣周之盛時是也五家置之長
二十五¶家置之胥百家置之師五百家立之正其事似
乎不¶切也嵗時則讀法春秋則㑹射蒐狩考其善而書
<pb:KR4e0074_WYG_003-18b>
之¶紏其惡而戒之民之得休息者寡矣其事似乎太煩¶
也然則周卒以此而治孰謂果煩而不切也哉周之¶成
法具在今欲為此不難也而民必以為甚病夫變¶其所
久習而俾為其所未見非特今之人病之雖周<md:KR4e0074_SBCK_003-16a>¶之民亦
然武王周公以至仁易至暴宜其悦而順也¶然殷民紛
紛思亂久而後定者以法制之驟而然也¶蓋殷之政亡
久矣周驟以禮義䋲之俯仰揖讓於規¶矩之中而不勝
其勞則思其縱逸之安固恒人之所¶同然者况今之世
<pb:KR4e0074_WYG_003-19a>
承大亂之後乎然先王之道所以¶利民而上無所利能
為之以漸可不擾而復也稍揆¶其當損益者而疎畧之
民可不甚病也宜定其制曰¶民家十為睦睦者言相親
也十睦為保保者言相助¶也十保為雍雍者言衆而無
争也雍咸屬於縣雍有¶長以有徳而文者為之保有師
以有行而文者為之<md:KR4e0074_SBCK_003-16b>¶睦有正以忠信篤厚為十家則者
為之同睦之人月¶之吉咸造睦正之廬正中坐餘立而
侍老者坐侍令¶少者一人讀古嘉訓已正為釋其義戒
<pb:KR4e0074_WYG_003-19b>
勸之衆皆揖¶而聼一人讀邦法已正立而宣敷之衆皆
北向跪而¶聼讀既正書衆名於册列其所為於側善惡
咸具無¶惡者為上善多者次之善惡均者為中惡多者
為次¶中無善者為下正飲衆酒位皆以其行為差下者
不¶畀酒不命坐三年而無惡者告於縣而復其身三年¶
而無善者罰及之異其服不齒改者免之其善之目¶曰
孝曰弟曰親鄰曰恤貧曰助同睦曰敏好學其惡<md:KR4e0074_SBCK_003-17a>¶反是
保有學以教十睦之秀民四時各一㑹如睦制¶而畧其
<pb:KR4e0074_WYG_003-20a>
教之法取其孝弟忠信之行取其端莊和敏¶之徳取其
治經而知理射而中習禮樂而安知書數¶而適用月試
而升黜之升則於雍雍亦有學其教如¶保而加詳雍試
而善則升於縣而復其家黜則於睦¶俾家之修修而有
聞則復教之而復升之凡睦之民¶有未達則問諸正正
未達則問諸學農而暇則惟學¶之逰以諮善言以法善
行同睦同保遇相揖作相助¶語相讓飲酒相命召若族
雖非同睦行族禮童子則¶學於睦之正取其羣而和睦
<pb:KR4e0074_WYG_003-20b>
正保師雍長縣嵗考其<md:KR4e0074_SBCK_003-17b>¶績而升易之為(此下疑/有缺誤)者其家
復凡民力征相先粟¶賦相率上之所令胥勸而趨塟死
而絶者食病而窶¶者敬徳而文者執强悍愎而敗類者
棄好佞而巧者¶此其要也持而循之使不至於壊謹而
察之使不至¶於弊而朝廷都邑皆以禮為治民寧有不
化者哉由¶是道也近者十年逺者數十年周之治可復
見矣嗚¶呼周之盛至於今三千年矣漢文帝唐太宗宋
仁宗¶有願治之心而治卒不如古者以其不法古之道
<pb:KR4e0074_WYG_003-21a>
而¶失先王之意也道之行豈非難哉然為天下者患乎¶
無志有志無難為也患乎茍安求安無難致也患乎<md:KR4e0074_SBCK_003-18a>¶畏
事立事無難成也舉而措之如斯而已矣¶
　　明教¶
天下非無才也聚數萬之人養之十餘年而未見有¶一
人可稱者養之無其漸而教之無其法也古之善¶育才
者豈能益人以藝増人以智哉為之之具素備¶能使人
以不成才為病不若人為耻各思勉為君子¶而不可止
<pb:KR4e0074_WYG_003-21b>
也故自其少時居於閭族而閭胥族師不¶責之以敬敏
任䘏則責之以孝弟婣睦其本固已美¶矣及其漸升於
太學求之以六徳以觀其内試之以¶六藝以觀其外行
完而徳備藝成而器良然後措之<md:KR4e0074_SBCK_003-18b>¶於用蓋其詳且慎也
如此後之所望以為才者執子¶弟於販鬻之區芻牧之
塲被之以衣冠而納於郡邑¶之學終嵗朞月太學有徴
焉則又納於太學計其所¶習曽未知拜跪之節興俯之
容而已肆然有爵祿之¶心太學舉而教之者又不越乎
<pb:KR4e0074_WYG_003-22a>
誦書業文挾弓矢角¶膂力恒人之淺事歴時未久有司
有求焉則以應之¶卿大夫之位有闕焉則以為之為之
者既不自知其¶不可而命之者亦不責之以其所學於
是學者以習¶恒人之淺事冒竊祿位為得計莫不相勉
為恒人而¶自謂不必修君子之事也太學之所聚郡邑
之所教<md:KR4e0074_SBCK_003-19a>¶咸有茍且之心無賴之行冀其才之成奚可致
哉夫¶國之立學所以養才必不期其至此也為學者雖
無¶志於道徳亦必不自望為恒人也而卒不能有成者
<pb:KR4e0074_WYG_003-22b>
非他用之速而教之疎也古之六徳智仁聖之事顔¶閔
之所不能及六藝禮樂之度數節文孟子之所不¶能詳
射御之工杜預羊祜之所不能兼書數之法君¶子猶有
所未習今欲責學者皆法古人而盡備之宜¶其未易為
也然不法古人而惟弓矢膂力是效誦書¶業文是為亦
未見才之可成也然則何由而設教乎¶蓋聖人之取人
徳不求其全而取其不違乎道藝不<md:KR4e0074_SBCK_003-19b>¶求其備而貴乎能
致其精唐虞以九徳待士而有三¶徳者亦俾為大夫有
<pb:KR4e0074_WYG_003-23a>
六徳者亦俾為邦君聖人豈不¶欲得全徳之人而用哉
以為求人太全則天下無全¶才不若因徳命官之為無
失也臯陶未必能達禮益¶稷未必能知樂而益稷臯陶
所為之事伯夷后夔宜¶亦有所未能然而數子為之各
稱其位而成名於後¶世以其精不以其備也人惟行可
以自圖若才與藝¶則有能有不能欲强而通之非惟不
足得其所不能¶且將并其所已能者而失之故善立教
者莫如本之以¶六行餘則因其質而設其科人有剛毅
<pb:KR4e0074_WYG_003-23b>
而重厚者有<md:KR4e0074_SBCK_003-20a>¶慈良而順愛者有䟽達而明斷者有强識
而通敏者¶有沈勇而有威者有多力而任武者此六人
者使曲¶狥衆人所能必不能堪茍因其所固有而教之
於成¶才也奚禦剛毅重厚也必可以任天下之大事則
因¶而教之博通古昔之政教周知海内之得失觀其損¶
益折𠂻以驗其為勿使色厲而偽者得參之則大臣¶之
儲也慈良順愛者必可以治民則因而教之平賦¶施惠
之方振灾恤患之道辨邪察獄之事理俗興化¶之要勿
<pb:KR4e0074_WYG_003-24a>
使柔佞而詐者得參之則牧伯之儲也䟽達¶明㫁者則
百官衆職之儲也强識通敏者則文學典<md:KR4e0074_SBCK_003-20b>¶禮之儲也沈
勇而有威多力而任武則將帥之選疆¶場之所恃也各
以其所當為者教之而皆不使近似¶可説之人得與則
所用無非才而所為無僨事矣此¶大學之政也而為師
者非其才徳之美不可也大學¶推其法行之於郡縣俾
亦以六科為準郡縣之取弟¶子員也必問於其宗族鄉
黨皆言其篤行而好學則¶取之而復其家田百畝入太
<pb:KR4e0074_WYG_003-24b>
學則倍復仕而有政則¶皆復學於郡縣者與郡祀與燕
㑹禮異之使殊於恒¶人縣每科四人三嵗各升一人於
郡郡每科十人三¶嵗各升三人於太學太學每科百人
為率以應上所<md:KR4e0074_SBCK_003-21a>¶任用郡縣既升而闕則即充之廪之也
宜厚教之也¶宜詳試之也宜嚴用之也宜當人知學之
可仕也則¶不怠於自修知各因其才而用之也則必謹
於自立¶而天下之異才咸思有為於世矣為治者不患
乎無¶才而患乎聚天下之才而不能教用天下之才而
<pb:KR4e0074_WYG_003-25a>
不¶能擇教之而能成其徳用之而能不違其器則才何¶
可勝用哉胡貊之富人聚馬盈谷而不得一善馬善¶御
者執鞭策指麾而區别之一日馬之致千里者以¶百計
而盈谷之畜無棄者御非能假馬以力而易其¶性也能
别其髙下而不失其性則善馬出矣為治者<md:KR4e0074_SBCK_003-21b>¶能不失其
性豈特不患乎無才天下亦安所慮哉¶
　　正俗¶
行於一人之身而化極四海之内觀於數百年之前¶而
<pb:KR4e0074_WYG_003-25b>
驗於數百年之後者風俗是也故風俗之所成至¶㣲也
其效至著也所係似小也所由甚大也不可忽¶也昔者
楚靈王好細腰舉國之人皆約食束膂引而¶後能起憑
而後能立伊川之民被髪而祭智者知其¶變而為夷風
俗之端可不深察哉夏之忠商之質周¶之文其先之所
尚傳之數十世而不變守之至於國¶亡而後已其俗素
已定也故商之不能為忠猶周之<md:KR4e0074_SBCK_003-22a>¶不能為質也周公豈
不知文之不若質哉至於商之¶末質漸散而繁文興矣
<pb:KR4e0074_WYG_003-26a>
周公知其莫可反也故因而¶文之恐其趨於浮薄也為
之禮以節之作之樂以和¶之惟其如此故能至於七百
餘年然其後亦已不勝¶其弊矣戰國之世逰説之士螽
聚蚊合以謟言邪説¶㗖諸侯傾動天下誠二代之所未
有也由是生民日¶流於變詐豈非文勝之弊哉及秦懲
其病遂坑殺儒¶生舉先聖賢之遺文餘法一火而盡燔
之曽不師古¶而任其深刻巧苛之律不旋踵而遂亡其
所尚非道¶故也漢興務以寛大更之法疎禁濶四百年
<pb:KR4e0074_WYG_003-26b>
之基用<md:KR4e0074_SBCK_003-22b>¶此以立然其時朝無人不知以禮義為俗其所
因仍¶大率皆秦制也烏望其如三代哉至於近世惟宋
之¶俗為近古尊尚儒術以禮義漸漬其民三百年之間¶
宰相大臣不受刑戮外内庻官顧飬亷耻雖曰綱紀¶未
偹其所崇尚逺非秦漢以下之所能及故其埀亡¶之際
孀后少主既已就虜而其臣抱君之遺孤奔走¶海島誓
天指日擁立為帝朝夕請命如事神明卒之¶無一人有
背叛之心至於溺死於海而後已雖三代¶之亡未聞忠
<pb:KR4e0074_WYG_003-27a>
厚惻怛有若是者孰謂風俗無益於國¶哉且夫秦皇帝
之死未久而其黔首相與奮挺而呼<md:KR4e0074_SBCK_003-23a>¶願食其肉漢唐之
衰皆逼於其北靣之臣而奪之¶宋乃獨若此者何也秦
棄禮義漢唐不知以禮義為¶俗而宋風俗淳美故也假
使宋無彊冦之禍尊其前¶世之俗國安遽亡哉以是知
風俗之至急也宋亡元¶主中國者八十餘年中國之民
言語服食器用禮文¶不化而衺異者鮮矣其初尚有一
二賢者教之㕘用¶宋法而亦頗以寛大為政故民亦安
<pb:KR4e0074_WYG_003-27b>
之然而暴戾貪¶鄙用其族類以處要職黷貨紊法終以
此亂其俗大¶壊以至於今譬如弊鍾漏鐻非重皷而鑄
之其音不¶可得而調也夫欲因亂國之俗而致治雖聖
人不能<md:KR4e0074_SBCK_003-23b>¶也勢不可也俗之既壊則日甚而嵗滋耳無以
匡持¶之豈遂止哉今北方之民父子兄婦同室而寢汙
穢¶褻狎殆無人理盂飯設匕咄爾而呼其翁對坐於地¶
而食之為學生者亦頑不知教其於大倫悖棄若此¶甚
非國家之便也上下有則乃所以導民故古者士¶民不
<pb:KR4e0074_WYG_003-28a>
非其大夫今小民得以執郡縣之短長撾鼓而¶訴之闕
下弟子或訟其師子姪或證諸父禮義不立¶曷所不至
哉法令非不明也有司按四方之罪非少¶怠也而犯者
不為衰止黠胥巨吏開口肆然徴取於¶人而不顧問之
則曰行且輸作不取何以為資或曰<md:KR4e0074_SBCK_003-24a>¶身死而妻子何所
仰食姑取之以自給耳其設心自¶以為明達見執貧守
法者衆且羣指而笑之而其人¶亦不幸卒無赦以死於
是益堅貪者之心小民轉之¶窮苦割剥次骨鬻産賃室
<pb:KR4e0074_WYG_003-28b>
以奉其無懕之欲非特為¶此也國之大柄可以貧富者
惟寳鈔為然無賴之民¶聚徒勒板而偽之御史中使國
之亷察天下者安(作/妄)¶詐男子假其衣冠符印乘傳而横
行夫偽鈔偽官之¶律至重也而若不愛其死而冒之者
豈誠不愛也哉¶彼見死者之多而死不之畏也且人雖
至愚奚不畏¶死彼誠見生之不足樂也知生之足樂則
安肯言死<md:KR4e0074_SBCK_003-24b>¶哉頃者富民受挫辱於官府或褫其衣而跽
或庭拽¶而詬罵其心大耻掩面而不敢見人里中弔者
<pb:KR4e0074_WYG_003-29a>
填其¶戸殺羊為酒而祓除之其人亦終身以為病况犯
有¶名之律至於死地哉今人則俱不顧矣鞭一百扶而¶
出於外揭其瘡以示人笑談而道之人亦不以為怪¶一
百之刑曽不直舊時之詬罵刑愈多而人愈不知¶耻則
刑之不足化民亦明矣故欲民之重死而難犯¶法莫如
省無用之刑而以禮義教之夫牧者之於羊¶操長鞭而
逺麾之未嘗及其體則逐逐然行矣茍歩¶歩而鞭之則
必馳突散走而不可制故刑者非所以<md:KR4e0074_SBCK_003-25a>¶治民者也不得
<pb:KR4e0074_WYG_003-29b>
已而後用民知其不得已而後用則¶烏忍犯之哉俗之
不美至此甚矣少遲而不變法令¶將不足禁之不可不
深計也三代之變俗各視前代¶而變之元之俗貪鄙暴
戾故今宜用禮義為質而行¶周之制今周之制亦有行
者矣學校非不立也鄉飲¶之禮非不修也然而俗尚未
善者未嘗灼然示之以¶所尚也夫示之以禮義者朝廷
之上皆不言他而以¶禮義御史出行郡縣不以搏擊人
責之而責之以禮¶義化民之事守令者考覈之等不以
<pb:KR4e0074_WYG_003-30a>
興利増戸求之¶而求之以刑罪息學校興嵗舉其孝弟
忠信之民而<md:KR4e0074_SBCK_003-25b>¶尊異之使小民皆知朝廷之意在乎成俗
而不求利¶在乎任徳而不任刑則信讓立而㢘耻興亷
耻興而¶民重其死然後取先王防範天下至於七百年
之法¶舉而盡行之三代之俗必復見而成康之治不難
致¶矣世嘗謂古與今不同俗豈其然哉今也民啜粟飲¶
水與三代之民同養老育幼與三代之民同獨人君¶不
可行三代之政乎用元之法而欲致古之治猶食¶烏喙
<pb:KR4e0074_WYG_003-30b>
而望其引年附獨木而濟大川也¶
　　重爵祿¶
以一人而加乎萬姓之上聚之為膠漆散之為沙塵<md:KR4e0074_SBCK_003-26a>¶合
之為手足而離之為仇讐其勢岌乎其可畏也然¶而人
君處之甚安而居之不疑者以為天下之人賤¶者待我
而貴貧者待我而富且曰富曰貴吾有以命¶之則其勢
不能以自尊天下皆有待於我而吾無待¶於天下是以
籠絡奔走舉世之豪傑而恒以是驕之¶而不知此僅足
<pb:KR4e0074_WYG_003-31a>
以致狥世之士而不足為髙世之士¶之輕重吾以為人
必待我而後富貴尊榮也彼髙世¶者方以是為道徳之
累大言宏論辭拒退避惟恐爵¶祿之汙其身則人君安
得以此致之哉士之可以自¶恃者無窮而君之所以致
士者舎爵祿則無所可用<md:KR4e0074_SBCK_003-26b>¶用之得其道雖不能致髙世
之士猶可得狥世者而¶任之操貴賤予奪人之柄而不
能用將使庸夫婦人¶咸自以為髙而謂爵祿為不足貴
此人君之大患而¶不可不察其故也數寸之節盈尺之
<pb:KR4e0074_WYG_003-31b>
綬何足以貴人¶而人知貴之者以人君不易以畀人知
自貴重之道¶也凡物貴於不易得而賤於施所不當與
未嘗拜人¶者拜一人焉則人以為盛禮則拜在所尊矣
逢乞人¶而與之揖則其拜為不足貴而受其拜者皆褻
而賤¶之矣古之為天下者能使人以不得祿位為不若
人¶其心恒忻然有趨事赴功之心故上無求才之勞而<md:KR4e0074_SBCK_003-27a>¶下無曠官之憂執野人市魁而授之以大位士之賢¶者
必曰我何可與之同仕乎哉由是處士以不仕為¶尊以
<pb:KR4e0074_WYG_003-32a>
遺世為髙而訾爵祿為不足貴海内皆有無求¶於上之
心人主提其空名將安所用乎賈於千家之¶市欲使千
家之人日為市於其門猶必權物之價使¶人不能賤其
物操區區之空名欲俾智者盡其謀才¶者効其功勇者
陳其力而不使人知自貴之道謂之¶善慮天下不可也
徳可以為公卿吾從而用之於大¶夫士之上則居其下
者莫敢不服徳可以治民吾從¶而加諸斯民之上則為
民者莫敢不服上之所用舉<md:KR4e0074_SBCK_003-27b>¶可以服人心則髙世之士
<pb:KR4e0074_WYG_003-32b>
無可容而爵祿重矣不能¶服乎人心人君之權下為清
言横議之所奪而其勢¶渙散而不收則何所不至哉¶
　　正服¶
善治天下者常迎斯民好慕愧耻之端而導之於不¶言
不動之中使之身勉於善而不自知勑之以辭説¶敺之
以賞罰而强斯民之從之者化之至淺者也夫¶民雖有
昏明愚智之不同然未嘗無所好惡也好之¶而未得則
慕心生惡之而不能免則耻心萌且貧賤¶家之豎子被
<pb:KR4e0074_WYG_003-33a>
以華衣美服則欣然喜已不得有而見<md:KR4e0074_SBCK_003-28a>¶富貴家子之勝
已則赧然愧矣其喜與愧豈有教之¶者哉發於性本於
天莫或使之然而不能已耳聖人¶之為治常因其天而
順導其性寓可慕可耻之器於¶人所不可離之物俾民
目接乎此而心化乎彼無爵¶賞之誘而其勸有甚於爵
賞非鞭朴之威而其懲有¶甚於鞭朴用㣲而效速意宻
而化神者其惟衣冠之¶品上下有制之法乎昔者成周
之盛其為制蓋詳矣¶天子諸侯以下自九章至於一章
<pb:KR4e0074_WYG_003-33b>
自十二旒至於三¶旒其曲折粗見於經傳而庶民之制
之詳無聞焉獨¶禮記有曰野夫黄冠掌禽獸𤣥冠縞武
不齒之服也<md:KR4e0074_SBCK_003-28b>¶縞冠素紕而綏五寸惰逰之士也由是而
推之其寓¶懲勸之意於衣冠之飾蓋甚偹矣夫頑悖之
民刑其¶體膚創愈則痛平書其罪惡嵗久則書亡曷若
因其¶致飾之具别以美惡之等俾服者思其為可耻而
慕¶乎善觀乎服可耻之飾者知其為當戒而禁乎惡之¶
為著明乎蓋天下之民非可以一途視也或誦法堯¶禹
<pb:KR4e0074_WYG_003-34a>
而惇行道徳或縱情逞力而干抵法律其相去不¶啻十
百士君子揖讓雍容習為卿大夫之事而卑賤¶之夫負
任奔走出入於泥塗草莽之間茍概而同之¶則何以别
賢否而示貴賤哉成周之制意必有以處<md:KR4e0074_SBCK_003-29a>¶此而其詳不
可悉考矣欲談先王之治者宜稍定其¶儀則凡士農工
賈技藝百家之流於其冠服各為表¶識而以其人不以
其族有徳之君子化行於鄉黨及¶衆所擯棄作過被罪
之人或異其制以為懲勸亦不¶以其族而以其人非士
<pb:KR4e0074_WYG_003-34b>
族而有士行者進於士族尊¶之而為不善者服以其服
而居民上者又接士君子¶以禮待庶民衆流以法㣲示
意嚮以聳動之民見有¶徳者之被服美而邪慝者之可
耻也必勉於自修見¶為士者之尊而執藝者之卑必慎
於擇術天下皆慕¶而欲為士君子斯民孰與為不善而
禍亂何自而作<md:KR4e0074_SBCK_003-29b>¶哉世主無不欲斯民趨善而去惡然而
法愈煩而惡¶不止者不能迎其慕耻之端而使之不知
善之可慕¶而至於無耻也故因其良心之發而導之則
<pb:KR4e0074_WYG_003-35a>
㣲示吾¶意而有餘䘮其慕耻之心而令之雖廹之以刑
誅而¶不足夫以刑誅之不能禁之民而欲其見吾區區
之¶冠服而化此世俗之所惑也然是民也與三代之民¶
類也畫衣冠而不犯者有矣刑措而不用者有矣聖¶人
果何以致之哉蓋其施為有本末而導之有道化¶之有
方也事之要固不止乎衣冠之有制而衣冠之¶有制豈
非王政之所當務也哉<md:KR4e0074_SBCK_003-30a>¶　
<pb:KR4e0074_WYG_003-35b>
　
　
　
　
　
　
　
　遜志齋集巻三

<pb:KR4e0074_WYG_004-1a>
欽定四庫全書
　遜志齋集巻四¶　　　　　明　方孝孺　撰
