# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:45
#+PROPERTY: JUAN 17

¶
<md:KR4e0074_SBCK_017-1a>¶
<pb:KR4e0074_WYG_017-1a>
欽定四庫全書
　遜志齋集卷十七¶　　¶　¶　明　方孝孺　撰
¶
　記¶
　　柳氏譜記¶
柳氏浦江著姓也鑄始遷祖也師顔其字河東其遷¶所
自也建炎初其遷之時也瀚字宗海鑄子也森字¶子林
彬字子均瀚子也森之子何監字元潔藴字元¶積也監
生二子禪也祐也禪生子圓慶圓夭而慶子<md:KR4e0074_SBCK_017-1b>¶㫁不繼也
<pb:KR4e0074_WYG_017-1b>
祐子與某與某子新亦不繼也彬之子何¶温也温之子
福福子周用用無子而周子嘗嘗子施¶亦絶也禪以下
曷為不字非無字也為其絶不字也¶藴子補之字山甫
其官則宋崇徳主簿也崇徳之子¶知髙郵縣事金字時
某也髙郵嘗以子貴贈泗州知¶州封浦江縣男則元之
時也其子為誰賀無嗣而寳¶後(闕/)　也次子貫加諱者
何尊之也曷為而尊之學¶為當世師而名扵其下宜尊
也其仕則為翰林待制¶而私諡則文肅也寳之子曰璟
<pb:KR4e0074_WYG_017-2a>
景文璟之子曰復叔¶賢杞叔堅也復子三恂性愭也杞
子四愉某某愷也<md:KR4e0074_SBCK_017-2a>¶文肅公有子三人紹慶路學正卣三
子秬頴穆也秬¶夭頴字伯嘉為永豐尉曰士某子如士
魯子得其子¶也穆字叔雍其子曰士忠字子中而孫則
本尚幼也¶同二子稠穟叔簡叔豐二子字也士恭穟子
也因子¶程叔則而士禮程之子也自鑄至本十世矣續
絶貴¶賤不同者何也天也天易知而難測敬慎不怠而
求¶合乎道者天所愛也肆悖不修而與道乖自逆扵天
<pb:KR4e0074_WYG_017-2b>
者也天之於人無不愛而扵順其道者愛之為尤甚¶愛
人則富貴之佚休之引而申之俾勿墜不如是則¶否焉
然則天豈徒然哉視乎人之所為而已矣文肅<md:KR4e0074_SBCK_017-2b>¶公予雖
不及師之而嘗聞之扵人誠天之所愛者也¶今又獲見
叔雍尤嗜學而近道盖所謂善人乎文肅¶公之澤緜乎
其未艾也余是以樂為柳氏稱也¶
　　龜岩隠居記¶
山嶽川流霞雲草木流峙卷舒榮顇之態變化至無¶窮
<pb:KR4e0074_WYG_017-3a>
盡也然咸出天地自然之理使身居其所目寓其¶象以
充大其徳業以蛻濯汚垢以通乎出處消長隠¶微而不
謬乎理則山川雲木固為人學道之助及道¶之既成也
亦可謂無負扵此也茍為不然則嶄然而¶髙者山也湛
然而潔者川也朝歛夕舒春榮秋顇者<md:KR4e0074_SBCK_017-3a>¶雲霞草木也而
𣺌然居處乎其間者曰人耳果何預¶扵己之損益哉余
少也好遊每遇夫名山秀川之寓¶乎目而樂乎心者輒
左右瞻眺思見夫學道之人觀¶其所得之淺深以朂乎
<pb:KR4e0074_WYG_017-3b>
己之不逮恨其人不槩見而¶重巒宻林多為龎僧野叟
之所窟宅欲以半畝之宫¶棲息扵寛閒之境造物者亦
靳而不之與豈吾道不¶賴乎外物而自成乎許君士脩
有道士也其從父弟¶曰士成隠居于寧海縣治東南三
十里之九灣山日¶循西行二里許山趾得翠石髙大徑
數丈若巨龜出¶曝扵江渚之上石旁土田衍沃可耕而
山勢亢爽風<md:KR4e0074_SBCK_017-3b>¶氣固宻初無築室于兹者士成顧而異之
曰吾所居¶雖與山俱而喧雜湫隘豈天偶以此遺我乎
<pb:KR4e0074_WYG_017-4a>
因以貲¶購石旁之地立屋數間而謂之龜岩隠居間見
予輒¶請記夫士成豈果為隠者哉觀山扵艮則當審夫
時¶止時行之義觀水扵坎則當識夫常徳行習教事之¶
象觀屯扵雲雷而以之經綸觀升扵木而以之積順¶徳
之髙大他日得出處之宜以其所畜及乎人而不¶匱者
非士成也耶吾聞道之大原具扵易而龜列扵¶四靈士
成沉静好易或隠或不隠灼石龜而卜焉殆¶必有得矣
余何足以知之<md:KR4e0074_SBCK_017-4a>¶
<pb:KR4e0074_WYG_017-4b>
　　宜隠軒記¶
洪武九年余遇鄭君好義于京師是時天子方以災¶變
求言天下御史用深文致無罪守相數十百人于¶獄議
者寃之君曰此寧不足言耶即草封事詣丞相¶願得召
對言状丞相問所言云何君抗色曰吾将見¶上言事丞
相何問焉丞相怒奏抵君罪君慷慨不少¶屈辨說天下
事激昻竒壮聲動朝廷聞其名者皆稱¶君為竒士予亦
服君之才以為且将立功名當世憂¶患不能沮之也後
<pb:KR4e0074_WYG_017-5a>
予遊學于外不與君相聞者甚久¶前年君歸自江淮予
徃訪焉視其貌加充聽其言若<md:KR4e0074_SBCK_017-4b>¶不忍出口語及前事則
深自悔咎曰學未知道而多¶言此吾過也取聖賢經傳
窮旦暮攻習發其真理而¶考諸躬行粹然若循繩墨而
蹈規矩非復昔日鄭君¶也予愈服之乃知昔之知鄭君
者特其棄餘而君不¶予鄙也顧以所居宜隠之軒属予
記凡物有所宜者¶必有所短舟宜扵川而不宜扵陸騏
驥宜扵致逺而¶不宜扵服田偏扵用也神龍乘風雲吐
<pb:KR4e0074_WYG_017-5b>
雷電下上八¶極而困蟄扵𤣥冬與蛙螾等局扵時也惟
人亦然辨¶士宜扵戰鬪之際而居平世不如庸人烏獲
任鄙宜¶扵尚力之主而折旋尊俎之間手足無所可用
拘扵<md:KR4e0074_SBCK_017-5a>¶技也孟公綽宜扵為宰而短扵治劇黄霸治郡則
宜¶而為相則損才各有所便也若夫為聖賢之學者脩¶
之扵身也無不具而見之扵用也無不能豈果有所¶宜
與否哉其仕也隠之道行其隠也仕之用存不違¶俗以
為髙不同世以求合用舍進退皆安之而不顧¶夫是之
<pb:KR4e0074_WYG_017-6a>
謂君子鄭君之學得扵聖賢者美矣豈宜扵¶隠而不良
扵行乎昔之見君也未越十年而君之所¶得過扵昔之
所見也多矣自兹以徃使益進扵道烏¶知無大異扵今
者而其宜扵隠也庸知非宜扵仕之¶端乎人之常情不
能安扵藜藿則不能享八珍之奉<md:KR4e0074_SBCK_017-5b>¶服䟽布而厭者其衣
文繡也必驕未有濫扵貧約而¶可處富貴以免禍者故
有慕利禄之心者死扵貧賤¶者也隠居自得而樂之不
厭者功名冨貴之人也
<pb:KR4e0074_WYG_017-6b>
　　黙山精舍記¶
余年十七八侍先君守濟寧夀昌胡君朝翰自太學¶來
分教魯諸生余時與之徃來甚熟朝翰能為詩執¶筆作
行草書蜿蜒滿紙余私敬愛之後余先君捐館¶執䘮歸
天台聞朝翰亦丁内艱去不獲見及既除䘮¶服至京師
朝翰來訪逆旅追計昔日相見時已五年¶朝翰貌加老
與之語舊故各悚然不自勝余謂朝翰<md:KR4e0074_SBCK_017-6a>¶今内外仕者多
出太學子亦将仕乎朝翰曰仕不仕¶有命非我所敢知
<pb:KR4e0074_WYG_017-7a>
我家夀昌有黙山最勝吾祖宋校¶書君楚才嘗歸老于
此某思結屋其旁讀書著文以¶自娱苐未果歸耳屋成
名之為黙山精舍子必為我¶記之予曰子倘歸予記未
晚既而朝翰每見必以為¶吾言且曰子苐為記歸與否
不在子也乃告之曰仕¶與隠皆非君子之所樂也樂得
其道焉耳古之人有¶居輔相之位而色憂者矣有飯蔬
飲水而充焉自得¶者矣豈以仕與隠為樂哉仕而得行
其道可樂也隠¶而不失其義亦可樂也故樂在乎道奚
<pb:KR4e0074_WYG_017-7b>
以窮達論哉<md:KR4e0074_SBCK_017-6b>¶茍無其道而樂居乎位是竊禄也不以其
道而自肆¶扵隠是盜名也故君子未嘗志乎仕亦未嘗
志乎隠¶而惟其道之脩不志乎仕而卒然居乎位則人
信之¶曰是不為仕也為行道也則其道之化人也速不
期¶隠而隠則人信之曰是将為隠也知其道之不可行¶
也則人服其行而莫敢非之然則子之不汲汲扵仕¶者
是矣而何以眷眷扵黙山哉且人之榮辱貴賤有¶命惟
君子能不以之為喜戚而脩其在我者以勝之¶子不見
<pb:KR4e0074_WYG_017-8a>
魯之陋巷乎當顔子之處乎此無一命之爵¶一釜之禄
以榮貴其身而今越千載雖野人婦女皆<md:KR4e0074_SBCK_017-7a>¶敬而仰之非
以其道徳之勝耶語當時之爵禄崇衍¶者季孟陽貨之
流勝扵顔子逺矣而今尚有識其故¶居者乎子誠能脩
乎在己者他日仕則以施諸人歸¶而隠則以善其身而
名于後世使後世之人指黙山¶之精舍若魯人之仰陋
巷然而予之言亦以子而傳¶不亦善耶¶
　　直内齋記
<pb:KR4e0074_WYG_017-8b>
人之受扵天者均也聖人與天同徳而衆人至扵與¶物
為徒可不知其故哉扵此有泉焉其發源同其潔¶瑩甘
美同其一注之金玉之器而庋之羃之塵&KR0381;無<md:KR4e0074_SBCK_017-7b>¶自而侵
則其明可以察毫髪其味可以薦鬼神與其¶發源之初
無以異其一入乎淤泥積潦之溝牛馬之¶所踐鳬鶩之
所浴穢汚之所集而莫或藩捍澄治之¶則雖欲不異乎
其初弗可致矣聖人之質金玉之器¶也而又以禮為庋
以敬為羃持之以兢兢之畏守之¶以翼翼之恭是以其
<pb:KR4e0074_WYG_017-9a>
中心渾全無所虧蝕其徳即天¶徳也其道即天道也其
語黙進退出處久速舉措設¶張後乎天者不違乎天而
先乎天者天不能違也故¶聖人之質既美而又有自新
之具其所合乎天者豈¶偶然哉若夫常人其質固已不
美矣天理之所在嗜<md:KR4e0074_SBCK_017-8a>¶好汨之於内利害鉥之於外聲色
臭味爵禄名勢所¶以穢汚之者非一端而又重之以怠
肆放之以邪僻¶彼安能復同於天而不變其始哉其與
物相去不能¶分寸者不知自新之學故也夫聖人之與
<pb:KR4e0074_WYG_017-9b>
庸人其資¶之不侔固有由然矣使衆人亦以聖人自新
者治其¶心而加謹焉雖未至於聖其有不至扵君子者
乎此¶予扵會稽張君遁之名齋而喜其有志也張君之
質¶過衆人甚逺而好學慕古道取孔子釋坤六二之言¶
以直内為齋居之名夫敬為復善去惡之機天理之¶所
由存人欲之所由消也故人能一主乎敬穾奥之<md:KR4e0074_SBCK_017-8b>¶間儼
乎若上帝之臨造次之頃凛乎若珪璧之奉妄¶思邪慮
罔或萌孽其中而皆發扵義也以之事父則¶盡乎孝而
<pb:KR4e0074_WYG_017-10a>
非欲人稱己之孝而為之也以之事君則¶致其忠而非
願乎冨貴華寵而為之也操之而不失¶則内直内直則
方外者在是而聖人之天徳可庶㡬¶而至矣故曰直方
大不習无不利則不疑其所行也¶學而至扵不疑其所
行非㡬扵聖而能之乎嗟夫夫¶人皆可以與天同徳而
不知主敬以明善斯有志者¶之所以為難能歟若張君
者獨能取古人之學以自¶勉非有志而能然歟予也固
志乎道而未至者焉得<md:KR4e0074_SBCK_017-9a>¶不與君言之而且以自警也歟
<pb:KR4e0074_WYG_017-10b>
　　君子齋記¶
去年秋詔選太學生髙等者為郡縣學教官盧龍王¶藴
玉來教諭沔陽予獲見焉其色&KR0177;然其儀度偉然¶聽其
論事與人之得失當否㢘厲而精確使人悚然¶異肅然
敬也是冬例朝京師予獲與藴玉偕道進徃¶返八千餘
里藴玉不予棄也行必聫轡息必比席食¶也匕箸之與
鄰言也辭說之與㕘歡然有會乎心而¶若有所得予與
藴玉皆然而莫知其所由然也今年¶夏藴玉復來訪予
<pb:KR4e0074_WYG_017-11a>
郡學留與坐察其貌加粹以温叩<md:KR4e0074_SBCK_017-9b>¶其言益醇以簡而其
志欿然愈自下不倦論古人之¶學輒悔其用力之未至
予扵是歎而深竒之噫何其¶進之速也古之君子徳業
赫赫著于天下流扵後世¶者豈特天質之美哉盖其操
志也不畫扵卑近其為¶學也不安扵淺陋平居無事固
無時而不學及乎臨¶政事君聽訟接下御家睦親教人
授業行師奉祭以¶至遊息寝處燕語歩趨亦無一事之
非學惟其為學¶之心常存而不怠是以凡有聲者皆足
<pb:KR4e0074_WYG_017-11b>
以悟乎耳不¶必聞琴瑟佩玉而後邪慮不萌也有形者
皆足悟乎¶目不特閱典謨雅頌而後至理可樂也經乎
耳目者<md:KR4e0074_SBCK_017-10a>¶顯而天地日月雷霆風雨山川草木幽而隂陽
寒暑¶之盛衰進退無不足以濯舊蔽而啓新知君子之
心¶曷嘗有斯須之不進哉是以自少而至耄老自恒人¶
而至聖賢如禾黍自盈寸之苖而至扵有秋杞梓楩¶楠
自拱把之植而至扵百圍盖有可必而不可誣者¶後之
士志狹而易肆學陋而易足口焉而無得扵心¶書焉而
<pb:KR4e0074_WYG_017-12a>
不求其道少之所習至長而忘長之所有至¶仕而棄未
貴而先驕未老而已懈勉強而僅得者不¶旋踵而失之
豈復可望其進哉位愈髙而名愈辱年¶益加而徳彌損
不至扵小人而不止者衆矣求如藴<md:KR4e0074_SBCK_017-10b>¶玉之進乎道而不
怠者烏可得哉自識藴玉始一年¶而已覺其進使每見
而每有所進焉其至扵君子也¶孰禦盖古之學者期至
扵君子後之學者期至扵公¶卿為君子矣雖不為公卿
無害也為公卿而不足為¶君子其如公卿何藴玉請名
<pb:KR4e0074_WYG_017-12b>
其齋居予欲以古人望¶之也因名之曰君子齋而以其
說告之且以考其所¶進焉¶
　　尚志齋記¶
今人多不如古也而莫士為甚以其無志也吾嘗試¶于
衆曰周公孔子與吾同也可取而師也顔子孟子<md:KR4e0074_SBCK_017-11a>¶與吾
同也可取而友也衆若駭然而驚愕然而相顧¶悱然笑
予以為狂嗚呼甚矣今之士之無志也寧獨¶不思乎口
之所食者周公孔子顔孟所食之粟也身¶之所服者周
<pb:KR4e0074_WYG_017-13a>
公孔子顔孟所服之帛也寒而火暑而¶風廬而居車馬
而行晨興而夕寝莫不與周公孔子¶顔孟同目能視耳
能聽手足持且行亦莫有異者何¶獨扵道而疑之乎使
此四君子皆若世所妄傳神仙¶鬼物之不可形象則不
可效之矣今其人生而居有¶鄉没而相傳有子孫其徳
行文章具乎書可徴其所¶以為聖賢為學之次第可考
而知奚為而不可效之<md:KR4e0074_SBCK_017-11b>¶哉且此四君子者其性與吾同
其形與吾同其能四¶耳而三目六五常而二其心邪而
<pb:KR4e0074_WYG_017-13b>
吾心之所具者亦¶未嘗闕其一也彼何獨可為聖賢而
吾何獨不可為¶哉是有故也周公人臣也思兼三王之
所為孔子顔¶孟皆匹夫也而或自比文王或謂舜可得
而及或羞¶比伯夷伊尹其所志如此其自視其身何如
哉天之¶生身也豈特飬夫區區之口體至死而已哉亦
将以¶輔天地所不及而助之飬斯民耳然有命焉或不
得¶位以施其澤扵當時則著諸書而傳之乎後世惟伸¶
其道而已窮達不足以累之也惟其不累乎窮達故<md:KR4e0074_SBCK_017-12a>¶處
<pb:KR4e0074_WYG_017-14a>
之廊廟而無喜色困之𤱶畆而不動其中其中之¶所存
者重故視乎外者輕志已素定也豈若鄙夫之¶為哉所
志在乎冨貴權術得之則以為榮失之則摧¶挫而欲死
自君子觀之與犬䑕何異而或自以為適¶者所志者卑
故也故志乎冨貴權術而不志乎道者¶自賤其身者也
謂其身不足以行道者誣其身者也¶謂周孔顔孟為不
可及者棄其天性者也是三者皆¶君子之賊也余友金
華俞君子嚴請名其讀書之齋¶于太史公公名之曰尚
<pb:KR4e0074_WYG_017-14b>
志余病乎士之無志也久矣¶故告之以其說<md:KR4e0074_SBCK_017-12b>¶　　尚友齋記¶
生乎今之世以舉世之人為不足必求士扵千載之¶上
而友之其待已不亦太重而視人不亦太輕乎非¶然也
顧在我者何如耳我誠庸人也雖同閭共巷之¶人皆我
所畏我安敢友之我誠賢也我誠有道也雖¶空天下無
一人視千載如一時可也吾安可不友乎¶古之人是故
昔者孔子自儗文王孟子羞比管仲而¶願學孔子斯一
<pb:KR4e0074_WYG_017-15a>
聖一賢其自知也明故其自許者當¶厯百世而無異詞
茍不度其能而過扵自許若司馬¶遷之比仲尼石勒之
卑光武言未出口而人且竊笑<md:KR4e0074_SBCK_017-13a>¶之矣将孰信耶雖然此
要其終而言耳學者之立志¶則異乎是古今一理也智
與愚一性也能窮理而盡¶性雖即吾身為孔孟可也雖
上取孔孟而期友之亦¶可也况餘人乎浦陽黄君仲昭
年二十餘好學而警¶敏嘗以尚友名其齋浦陽萬家邑
也其業儒者亦衆¶矣仲昭雖賢豈無一人可與仲昭友
<pb:KR4e0074_WYG_017-15b>
者乎又推之扵¶一郡又推之淛水之東其民益衆如仲
昭者冝亦多¶矣又推之扵大江之南極其廣而至天下
豈盡無如¶仲昭之賢者乎仲昭皆不之求而遽取古之
人以為¶友或者固不能無疑然而仲昭之志則可尚也
古之<md:KR4e0074_SBCK_017-13b>¶聖賢曷嘗以衆人待其身哉世衰俗降士不知所
立¶志視古之人如鬼神異物然以為非人所能及間有¶
以古人自望者輙指笑以為狂嗟乎今人啜粟衣帛¶莫
不與古人同至扵古人之道則自賤其身而不敢¶畧效
<pb:KR4e0074_WYG_017-16a>
之不亦愚乎仲昭之為人余雖不足知然斯¶志則古人
之志也是可以尚友矣顧未知仲昭所願¶友者何人爾
古之人有賢有不賢其道有至有不至¶仲昭取其賢且
至者以為友而以其不賢者自懲則¶凡冊書之所具孰
非仲昭之友乎予頗有志扵古以¶為伊尹周公皆所當
友者毎為人所指笑喜仲昭之<md:KR4e0074_SBCK_017-14a>¶似吾志故為之記若夫
古人學術政事之懿道徳仁¶義之說尚當與仲昭講之¶
　　省庵記
<pb:KR4e0074_WYG_017-16b>
同郡盧廷剛為谷府奉祠篤志問學勇扵脩己名其¶讀
書之室曰省庵洪武癸酉從王過大梁予還自京¶師路
遇焉請發其義未果也今年復自上國以書數¶千里抵
漢中申前請予曰異哉廷剛之求也病瘍之¶人常求愈
扵瘍醫必不求醫扵瘍者病目之人常求¶愈扵目醫必
不求醫扵瞽者豈非未能治己者固難¶望其治人乎予
天下之固陋者平居視世事一無所<md:KR4e0074_SBCK_017-14b>¶省存誠而無思應
物而無機見人紿己輒以為是而¶不省其為欺見人侮
<pb:KR4e0074_WYG_017-17a>
己輒以為宜而不省其為妄聞¶譽吾者泊然内視而不
省以為可喜聞毁吾者確然¶自信而不省以為可怒扵
凡得喪榮辱禍福皆不入¶吾胸中疾雷震電而不省為
之驚鬼出魅没而不省¶為之惑舉四海之無所省者莫
予加也而廷剛顧求¶吾發省庵之義與醫瘍扵瘍醫瞽
於瞽何異哉雖然¶人之情不能两至有所昧者必有所
明有所短者必¶有所長予扵物之外至者固不省矣吾
豈果無省者¶乎吾扵言也省其或違乎理扵行也省其
<pb:KR4e0074_WYG_017-17b>
或戾於義<md:KR4e0074_SBCK_017-15a>¶念慮之萌發也省其或汨扵私而淪扵欲事
上也省¶其未竭乎忠撫下也省其未底乎寛交友也省
其未¶有以先施事神也省其未能無愧扵天凡動乎四
體¶而出乎口者未嘗不致吾之省非徒省之而已又必¶
攻之克之揉之直之使中心循乎正而不頗雖若是¶庸
敢謂之能自省乎哉庸敢自謂弗叛扵君子之道¶乎哉
且予聞之無過而不省者聖人也有過輒省而¶即改者
賢人也告以過而能改者進扵君子者也過¶之不省而
<pb:KR4e0074_WYG_017-18a>
省所不必省者衆人也廷剛能扵斯數者¶而慎所省焉
然後知予所必省者非太察而所不省<md:KR4e0074_SBCK_017-15b>¶者非太疎也雖
然經之言曰惟精惟一精則省之謂¶也知之属也一則
非致力扵守不能也克己之事而¶行之本也自昔大賢
君子未嘗不從事扵斯者而况¶予與廷剛也歟况不及
廷剛者歟予也焉可不卒言¶之以塞廷剛之請且以自
勉歟¶
　　御賜訓辭記
<pb:KR4e0074_WYG_017-18b>
處天下之大位者必基之以天下之盛徳而後可徳¶不
足而位有餘天道之所不與也自昔帝王之興天¶将俾
文武才智之士出而輔翼之以享太平之樂必¶生盛徳
之君子以為之先使之積仁累行以啓後人<md:KR4e0074_SBCK_017-16a>¶之業是以
本源深長慶澤隆衍而奕世承其爵位于¶無窮非若僥
倖于一旦者之不可恃也洪惟聖天子¶受天明命肇造
區夏豪傑英勇之臣乘時奮身以立¶大功至将相者固
不可以一二計求其有積乎其前¶有繼乎其後事業謀
<pb:KR4e0074_WYG_017-19a>
謨可以叅乎古之名臣者惟故¶岐陽武靖王李公為然
武靖之先駙馬都尉隴西恭¶獻王以皇國懿親晚享爵
土方少壮時事父母極盡¶子道及際風雲之會為上所
尊禮在群臣中莫有比¶者而寅畏慎宻言不及私敦厚
寛大動必思義海内¶稱盛徳者歸焉至武靖王遂以元
勲登上公之貴忠<md:KR4e0074_SBCK_017-16b>¶孝大節卓為天下師法由是福祚光
寵為國世家今¶國公嗣軄思繼祖考之美皇上乃書體
爾嫡祖忠孝¶不息八字以賜公既寳藏之而祗服不忘
<pb:KR4e0074_WYG_017-19b>
復手録其¶副嚴奉于居第之正堂出入瞻視恒若對越
天顔靡¶或懈怠且謂孝孺嘗獲拜武靖王而粗知其事
貽書¶海上而以記為属立身事君之道莫大扵忠孝公
之¶生也天既命公以是理今上復申言之以為賜聖人¶
之言即天之言也天發乎言固已昭然若日月况筆¶之
為書而昭揭于斯雖河洛之所出龍龜之所負何¶以過
于此哉縦有令扵辭者猶不能復加毫末而况<md:KR4e0074_SBCK_017-17a>¶孝孺之
鄙賤乎雖然忠孝之說竊嘗聞之矣事親而¶祗順無違
<pb:KR4e0074_WYG_017-20a>
固孝也推以事君誠敬而不欺仁恕而有¶容先國家之
政而忘乎私惟生民社稷是利而不顧¶乎己此尤孝之
大者也故知孝親乃可以事君能忠¶扵君然後謂之大
孝而忠與孝非二致也若公之先¶王和色順徳洽乎家
庭宏猷偉論裨乎宗社竒功俊¶畧震乎四夷而守以誠
慤内而君安之外而百姓信¶之扵斯二者可謂兼盡矣
公也可不思述前人之事¶以期無負聖天子之耿命乎
古之賢臣能繼祖考之¶業若伊陟之扵阿衡巫賢之扵
<pb:KR4e0074_WYG_017-20b>
巫咸吕伋之扵尚父<md:KR4e0074_SBCK_017-17b>¶召虎之扵康公魏文貞之有謩李
西平之有愬皆克¶宣先猷昭宏遺志以承勲烈于悠久
使人因其身而¶益知祖徳之盛以増國家之光是所謂
忠孝之大者¶而非有志者不能學也公春秋冨而為學
甚専器重¶厚而用志甚逺刻情飭行不知富貴之在躬
而孜孜¶焉以報君親之恩自勵古所稱世濟其美而與
國同¶休者天下固望之矣然則安敢不為公書之以慶
國¶之有世臣乎
<pb:KR4e0074_WYG_017-21a>
　　學孔齋記¶
隂陽之氣運乎两間物之有形色者莫不資之以自<md:KR4e0074_SBCK_017-18a>¶成
而是氣也未嘗為之加損三辰之明也五嶽之崇¶也四
海之廣也百川之流也皆得乎是氣之大者也¶豫樟楩
楠得之以為材麟鳯龜龍得之以為祥虎豹¶犀象得之
以為威黍稷稻粱麻枲桑檿得之以利萬¶世力者得之
以負重致逺靈者得之以司晨紀候而¶肖翹之類蠕動
之倫非得乎是則不能有生其化可¶謂盛矣而運行不
<pb:KR4e0074_WYG_017-21b>
息者曷嘗有古今之間哉孔子之¶道亦然知者不得之
則不能成其知勇者不得之則¶不能成其勇賜之辨求
之藝偃與商之文學茍非有¶得焉則不能成其名而凡
遊乎聖人之門者皆有聞<md:KR4e0074_SBCK_017-18b>¶乎其一二而聖人之道固自
若也豈惟當世為然千¶載之後得其全者為大賢得其
正者為君子得其偏¶者猶不失為善人明乎春秋者得
其㫁明乎易衍者¶得其中明乎詩書者得其正明乎禮
樂者得其文無¶得焉者過焉而為荘周卑焉而為申韓
<pb:KR4e0074_WYG_017-22a>
悖焉而為小¶人具視聽而備人之形者孰能舍斯道而
自立哉故¶庶人舍是則長幼乖大夫士舍是則軄業隳
為将相¶舍是則無益扵國而禍及之為南靣之君而不
師斯¶道則無以施徳澤于衆庶著顯號扵無窮由周漢
而¶來得孔子之道以為君者視其治功可考矣帝者得<md:KR4e0074_SBCK_017-19a>¶之為文景為明章為太宗為仁宗王者得之則或卓¶然
為宗英或知為善之可樂是皆有絶人之資髙世¶之識
故能知所務而卒有成雖所得未能盡乎大全¶然皆聖
<pb:KR4e0074_WYG_017-22b>
人之徒也以臣觀乎蜀王殿下其聖人之徒¶而得其大
全者乎殿下資稟甚髙而務學甚篤聞道¶甚早而力行
不怠明足以照萬理而不底于太察才¶足以綜萬事而
行之以無為徳度之懿煦乎陽和之¶温也問學之博浩
乎寳藏之富也學古之士有一于¶此皆思自附扵聖賢
而乃處之以謙虚守之以畏慎¶檢身進退恒若不及而
扵恤民濟衆賑灾施惠之事<md:KR4e0074_SBCK_017-19b>¶孜孜為之使遇孔子之聖
而師尊焉所得豈可量哉¶間論群聖之道因以學孔名
<pb:KR4e0074_WYG_017-23a>
殿側之齋命臣記其說¶夫孔子之學當世之學者皆知
之求其善學孔子之¶道者雖古之君子或病焉非孔子
果不易學也竊取¶其偏而不求其全以名求之而不知
吾身之可以為¶聖賢者衆矣孔子所以與隂陽同其化
者固足以陶¶鑄百王而範圍三代其言見乎經者人之
所能識也¶其事本諸心者非學道而有得者不能也殿
下既有¶得於斯道矣而臣何言焉雖然得之固美也而
守之¶難守之固難而不變其守推以及物也益難先乎
<pb:KR4e0074_WYG_017-23b>
孔<md:KR4e0074_SBCK_017-20a>¶子而得斯道之大全者莫如堯舜文王學乎孔子而¶
得其全者莫如顔子堯舜之欽明恭已文王之不顯¶亦
臨無斁亦保顔子之克己復禮服膺不惰大聖大¶賢之
守斯道也豈有他術哉亦曰敬而已敬者所以¶成夫仁
而已矣仁為衆善之原群徳之長而天地之¶心也得此
以為人則人道盡得此以為君則君道備¶孔子之聖豈
能加毫末扵斯乎故為人而不學孔顔¶之學則不足以
為人為君而不以尭舜文王為準則¶為失君之職自孔
<pb:KR4e0074_WYG_017-24a>
子以來千有餘嵗矣知孔子者多¶不獲居乎大位而富
貴尊顯者徃徃不知師聖人之<md:KR4e0074_SBCK_017-20b>¶大全是以生民扵孔子
之澤未之數(一作類/)被也夫¶以殿下備顔子所有之徳
而居孔子所無之位敬以¶守之仁以行之至扵愈久而
不變固所優為者推至¶仁以治國俾人人謂居大位學
孔子而得其大全者¶自殿下始以一洗徃古之陋豈非
天下後世之幸也哉¶
　　身脩思永堂記
<pb:KR4e0074_WYG_017-24b>
世子殿下既正位儲宫惟負荷國家之重上而祗承¶帝
訓恭紹王猷下而撫臨群臣士民以及三軍之衆¶弗可
以不稽古為學也日御殿東堂與官僚通經術¶者講說
虞夏商周君臣出治立徳之要孔子孟軻埀<md:KR4e0074_SBCK_017-21a>¶世淑人之
言孜孜忘食因請于王取臯陶陳謨之語¶名所御堂曰
身脩思永以著厥志會臣較文京師還¶有教俾記其事
臣拜手讓不可則言曰為國之本莫¶尚乎脩身脩身之
道莫切乎治心而心之官則在乎¶思是思者賢否之所
<pb:KR4e0074_WYG_017-25a>
由出治亂之所由生休咎之所¶由分也人之有身孰能
無所思也哉惟能處其身于¶禮義所思不止乎安一己
而及扵生民不止乎適一¶時而貽諸後世發言也恐或
蔽扵凡近而必務可以¶經逺施政也恐或便扵目前而
必欲傳之無窮如是¶則思永而身無不脩矣古昔賢君
保宗廟社稷于千<md:KR4e0074_SBCK_017-21b>¶百載者未有不始于斯者也若夫恒
人則不然耳目¶也聲色或誘之肢體也佚樂或溺之好
義理矣或不¶勝乎利欲喜問學矣或不能推之行事言
<pb:KR4e0074_WYG_017-25b>
行之間茍¶且為斯須之計而不暇稍逺其謀欲其身之
脩而治¶其國家烏可得哉今殿下名堂特有取乎臯陶
之說¶可謂知所擇矣然殿下日新聖道扵古事無不貫
達¶臣不敢復論抑嘗竊觀聖天子之致治宵衣旰食數¶
十年無一日之怠富有天下而膳服未嘗過其節嗜¶好
未嘗失其中畏天恤民之意聞乎中國而播扵四¶夷舉
一事立一法必慮萬世而為之防巍巍髙出乎<md:KR4e0074_SBCK_017-22a>¶往古而
開久大之業者皆身脩思永之明效而百王¶之取法者
<pb:KR4e0074_WYG_017-26a>
也豈非殿下之當師哉夫人君自謂不敢¶師聖人者知
不優也有師聖人之美志而無其效者¶勇不逮也智勇
具全而莫能輔君以道徳者群臣之¶過也殿下信道敏
學而問扵臣顧臣雖不足以辱命¶而亦不敢有隠周公
之詩曰無念爾祖聿脩厥徳永¶言配命自求多福逺之
如虞廷賢臣之所陳近之如¶聖上之所傳篤志力行以
保艾王家之丕基私竊有¶望焉¶
　　御史府記<md:KR4e0074_SBCK_017-22b>¶
<pb:KR4e0074_WYG_017-26b>
皇上嗣位之初即下明詔行寛政赦有罪蠲逋租鉅¶萬
計去事之妨民者明年以紀元賜髙年米肉絮帛¶民鬻
子者官為之贖免田之租稅㡬年分遣使者問¶海内所
患苦賞㢘平吏罪至死者多全活之扵是刑¶部都察院
論囚視徃嵗減三分之二人皆重扵犯法¶二年春二月
甲子有詔若曰頃以訴状繁易御史臺¶號都察院與刑
部分治庶獄今賴宗廟神靈㫁獄頗¶簡其更都院仍漢
制為御史府專以紏貪殘舉循良¶匡政事宣教化為職
<pb:KR4e0074_WYG_017-27a>
省御史員定為二十八人務為¶忠厚以底治平三月戊
辰賜御史衣明日己巳以都<md:KR4e0074_SBCK_017-23a>¶院舊署在太平門之北扵朝
謁為難命即詹事府為御¶史府賜宴扵新治復命文武
大臣皆預以寵綏之既¶而有勅命臣某記其事臣惟斯
民之生以徳飬之則¶安扵為善以刑制之則棄扵為惡
聖人之治天下豈¶有他術哉使人人皆知去惡以從善
而治道成矣惟¶御史之官始扵周其職之所治與權任
之重輕雖累¶變不常然得其人則紀綱振而國體尊非
<pb:KR4e0074_WYG_017-27b>
其人則人¶望不肅而是非錯繆然専任以刑獄則自近
代始曩¶者法吏持刑深刻犯者滋衆先皇帝甚厭苦之
欲有¶所更革而未暇今皇上以徳飬人羣生喜恱訟者
衰<md:KR4e0074_SBCK_017-23b>¶止復古官名以修善政實行先帝之遺志自今居是¶
府者其敬承聖訓凡便扵國利扵民者則言之為民¶之
蠧為國之病者則去之毋溺扵私而枉其所守毋¶懾扵
勢而屈所當為一以道輔佐天子行徳教使黎¶民醇厚
如三代時斯不負建官圖治之意茍為不然¶舍其大而
<pb:KR4e0074_WYG_017-28a>
務其細或事小忠末節以市名或為詭行¶憸言以䂓榮
利扵民之治否國之安危無預焉則是¶官之名雖更而
實之可厭苦者自若也奚可哉臣幸¶執筆從太史後夫
紀政教明職守以示後世史氏職¶也故書其事以為居
位者規<md:KR4e0074_SBCK_017-24a>¶　　春風和氣堂記¶
曹國李公年盛(一作/富)而志博質壮而氣和(一作/温)為天¶子
近戚重臣而篤學下賢嗜好與韋布之士類名私¶第燕
<pb:KR4e0074_WYG_017-28b>
處之所曰春風和氣堂因友人林君公輔属筆¶扵某某
念童稚時嘗以文見先武靖王于濟上王喜¶而禮貌之
從容咲語以國士見期今十有五年矣而¶公克嗣先烈
聲譽志業有光扵前人名所居堂逺以¶見属為義甚冨
而相處甚厚不可以鄙賤辭廼為之¶言曰天以五氣成
嵗功而施發生之徳者為春人以¶五常應變而具慈愛
之道者為仁天雖至健非春無<md:KR4e0074_SBCK_017-24b>¶以生物人有剛武明毅
之才非仁無以立政故國之¶有仁人猶天之有春也唐
<pb:KR4e0074_WYG_017-29a>
虞之世有稷契臯䕫為春¶而無險戾乖僻之氣以間之
是以其時為極盛為湯¶之春者伊尹為髙宗之春者傅
說為文武成康之春¶者周公召公畢公之徒其為人不
同然皆能協和萬¶邦施惠澤扵天下至周之季孔子孟
子者出其徳可¶以為春而國莫或之用雖能備太和扵
一身而無由¶推以及物漢之興蕭曹為之春光武之復
國鄧禹馮¶異卓茂賈復之流或除殘去暴以成其功或
豈弟慈¶祥以化其俗其事雖殊而為之春者一也由漢
<pb:KR4e0074_WYG_017-29b>
而下<md:KR4e0074_SBCK_017-25a>¶有仁人以輔其政者其國必昌而長故唐以房杜
姚¶宋為春宋以王李韓范司馬公為培植元氣之具而¶
皆傳世數百年其他或温之未㡬而寒之者繼之發¶生
之難不能勝殞伐之易由是斯民閱千百載而與¶春遇
者盖不能十一夫豈仁者盛扵古而後世獨鮮¶哉或遺
之而不能用或用之而叅以邪佞之人雖欲¶為春不可
得也我朝之有天下文武之臣為世之春¶者不可勝計
而武靖王實為首稱方其戡大難夷大¶盜以不殺為威
<pb:KR4e0074_WYG_017-30a>
以不戰為武義聲所被海内率從及¶功成治定出入殿
廷左右天子所言皆惻怛寛大之<md:KR4e0074_SBCK_017-25b>¶事謙謹忠恕不自驕
盈民到于今頌之此豈可勉强¶為之哉仁發扵誠而不
可掩也今公當太平無事之¶時思前人之徳念國家之
恩揭春風扵堂上以寓目¶焉儼乎若武靖王之在前而
挹其聲容也穆乎若處¶唐虞三代之朝而聽仁人賢士
之謀議也孝以繼志¶忠以盡職學益明道益髙自牧愈
下将見為國之春¶賛雍熙之治扵斯世也有日矣寧止
<pb:KR4e0074_WYG_017-30b>
見扵一堂而已¶哉夫生長顯美而不溺扵富貴有以識
志節之竒不¶為耳目之玩而以仁者之事自勉有以窺
器業之盛¶余既追思武靖之徳而喜見公之有成故願
為天下<md:KR4e0074_SBCK_017-26a>¶道之¶
　　蘿月山房記¶
處焉而樂者不如慕焉而樂之之深也人之常情久¶則
玩玩則厭心生慕則好好則樂心生茍有天下至¶美之
物心一厭焉則雖貴而必賤淳熬𢷬珎世之美¶味也使
<pb:KR4e0074_WYG_017-31a>
常食者言之未必識其為至美虞韶象武世¶之美音也
使常聽者聆之未必知其為善樂是以富¶貴者不知禄
位之可樂而貧賤者慕焉山林之士不¶知幽寂之境之
為髙而富貴者思焉然以貧賤而慕¶富貴則為鄙以富
貴而慕林泉則為達其扵外慕一<md:KR4e0074_SBCK_017-26b>¶也而賢否異焉者蓋
無欲而貧賤猶不失為善人無¶道而冨貴其為不幸也
大矣世之賢士多喜林壑之¶趣而忘乎爵位之為崇其
亦有以也哉廣海何茂先¶資敏而文年少而竒其尊府
<pb:KR4e0074_WYG_017-31b>
當草昧時識真主扵龍¶戰之頃遣使迎降所守十餘州
不血一刃而歸職方¶其有功于朝廷甚偉用是歴大藩
者二十年遂剖符¶與諸徹侯等茂先生長扵冨貴之中
足未嘗履丘壑¶目未嘗覩林嶺性雅好學蕭然有出塵
之姿其言論¶詩章若林居澗飲追雲月而遺氛垢者之
所為絶刮¶去軒裳綺紈態號其南門賜第讀書之室曰
蘿月山<md:KR4e0074_SBCK_017-27a>¶房取杜子美過何将軍山林詩語也室之内外
環以¶法書名畫竒石靈草在輦轂之下而有羅浮衡麓
<pb:KR4e0074_WYG_017-32a>
間¶意聲利之人從之遊莫不自失也夫薜蘿之月隠居¶
之士夫孰不見而未嘗知其趣茂先以之名一室而¶坐
移崇山宻林于户牖之下欣然而樂忘乎冨貴之¶可羨
是果曷為而致此哉盖其天資近道超乎世俗¶之表冝
其不為勢位所動也然心可樂乎物而不可¶溺乎物茍
得其樂而不為物所溺雖禄位不足為累¶茍溺扵所好
而不能樂其趣雖林泉之清亦足為役¶志之具而已故
士果有以超乎萬物則萬物皆為我<md:KR4e0074_SBCK_017-27b>¶用無以過乎物則
<pb:KR4e0074_WYG_017-32b>
一心将為萬物役聖賢之學所以¶貴乎窮理盡性使此
心浩乎與天地同體故處冨貴¶而不盈遇貧約而不歉
臨大故㫁大事而不懾若是¶則利禄不能使之汚山林
不能為之清出處隠顯将¶無所不宜茂先之賢倘有意
扵是乎果出扵是則雖¶子美復起而為茂先言不能以
有加矣而予也何足¶與聞之¶
　　後樂堂記¶
慮周乎當世然後可以任天下之事徳施乎衆庶然¶後
<pb:KR4e0074_WYG_017-33a>
可以同天下之樂所知不過乎一時所謀不出乎<md:KR4e0074_SBCK_017-28a>¶一身
者其不為國家之禍者㡬希古昔豪傑之士居¶乎窮廬
陋巷之中布衣蔬食不足以自給而深思生¶民安危之
由政教得失之故古今治亂之原而為之¶營度計畫汲
汲若謀其私彼豈不欲自逸而過為是¶憂勞也哉盖天
之授人以才智非欲其自謀一身而¶已固将望之補天
道之所不能助生民之所不及焉¶爾是以伊尹方處𤱶
畆而以覺斯民自任顔淵飲水¶飢餓而論為邦孟子轍
<pb:KR4e0074_WYG_017-33b>
環四方每以先王之道告世¶之有力者誠知所受者大
所任者重不敢棄當世而¶負乎天也故得志則澤被于
四海不得志則功流于<md:KR4e0074_SBCK_017-28b>¶後世其徳業聲號愈逺而彌張
若夫鄙夫則不然利¶乎身而忘乎人適乎今而不顧其
後當其得所願而¶處大位肆扵民上自謂可以無憂而
不知無徳及人¶終亦不能保其樂也予求士扵今世不
歸乎此者鮮¶矣若河南右叅議董公安常其聞聖賢之
風而興起¶者乎公世居燕之宛平自為儒生處山林間
<pb:KR4e0074_WYG_017-34a>
服布褐¶而茹藜粟已懐憂民之心及元亡而國朝有天
下公¶以薦入朝為資善大夫事懿文皇太子其所陳說
多¶忠厚之言皇上聞而善之超遷左春坊大學士會東¶
宫晏駕俄出治河南盡心扵民事民有所未安若疾<md:KR4e0074_SBCK_017-29a>¶在
肢體政有所未宜若災在旦夕草封事數千言上¶于闕
下而名其退食思政之堂曰後樂之堂盖取范¶公希文
之言以著其志焉世之居大任者多矣以家¶未冨禄未
厚所欲未盡得為憂者常有之憂其軄之¶難稱者無有
<pb:KR4e0074_WYG_017-34b>
也不惟憂其軄而以斯民為憂者尤無¶有也未得位則
思位之可樂幸而得位則惟恐樂之¶未極孰有如范公
之不忘天下而憂樂為民者乎又¶孰有如公之慕聖賢
者乎范公之學術與顔孟未必¶同也而憂民之心同公
今之學術與范公未必類也¶而憂民之心亦同公之過
扵人豈不逺矣哉雖然范<md:KR4e0074_SBCK_017-29b>¶公謂先天下之憂而憂後天
下之樂而樂然則世未¶臻扵唐虞三代則君子将無斯
須之樂邪予觀公天¶質篤厚充飬有素温粹之氣溢于
<pb:KR4e0074_WYG_017-35a>
咲言其中盖有足¶樂者乎有以自樂而莫能施之于人
此公之所以憂¶乎使處大位者皆能知公之所樂而效
公之所憂斯¶民或者其有瘳乎¶
　　後樂齋記¶
匹夫而憂天下無位而論世事時俗以為狂而君子¶之
所取也以言乎位内而公卿大夫外而伯牧守令¶禄豐
者任榮軄要者憂重匹夫固若無與焉以言乎<md:KR4e0074_SBCK_017-30a>¶道吾之
所受於天者異於衆人若此其逺也天豈徒¶以是私我哉故
<pb:KR4e0074_WYG_017-35b>
大而天地小而人物而與我同類者¶或弗遂其性皆吾
之任也皆吾任則皆吾之所當憂¶也安敢以身之卑軄
為觧乎古之人不敢以衆人待¶其身亦不敢以後王望
其時顔回纍然布衣而自比¶扵舜伊尹在草莽而思致
其君扵唐虞非為夸大之¶論也道當爾也夫人在平居
已有仁萬物之心假之¶以位其功業孰禦乎故憂天下
者天下之所恃以無¶憂者也鄙夫則不然務安其身而
不恤乎人恱乎君¶而不顧乎後世其未得位則汲汲以
<pb:KR4e0074_WYG_017-36a>
求既得之則極<md:KR4e0074_SBCK_017-30b>¶嗜好奉飬之華以為樂生民之艱瘁政
治之闕失若¶己不聞焉其心非不欲保禄位然其所務
既私甚則¶僨人之國否則自僨其身固有不能免者以
其自為¶之心太急而宴安之樂過早也茍能憂民之憂
而圖¶利安之雖不期乎身之樂而樂自至矣寧有危敗
之¶禍哉余少時誦范文正公之言而慕其為人以為賢¶
者固當如是既而觀其在仁宗時不獲大行其志以¶死
每慨然歎息以為仁宗近世之治主公經國之偉¶才猶
<pb:KR4e0074_WYG_017-36b>
不相遇合則世之有志如公而不值主者宜乎¶其多矣
及遊四方求當今之士而交之欲其所志如<md:KR4e0074_SBCK_017-31a>¶公者未始
一見然後又知非惟治主之難而有志者¶固少也近扵
京師識永嘉戴君思持思持為太學生¶試事于外數年
有司未之用賃室以居緼袍疏食困¶貧殆不可處思持
不以為憂每語生民之故輒深思¶長慮如切諸身然扁
其室曰後樂若慕文正公之言¶者余扵是私愛敬焉士
之不能行道者憂貧賤慕冨¶貴之情害之也而思持獨
<pb:KR4e0074_WYG_017-37a>
不以此易其心其異扵常¶人逺矣夫異常之事雖微而
不廢古之義也乃記其¶齋以告扵世焉¶
　　孝思堂記<md:KR4e0074_SBCK_017-31b>¶人子之道養其親固難而莫難扵顯其親顯其親固¶難
而尤莫難乎安其親安其親難矣而惟夀其親者¶為尤
難也自庶人以上滑甘膬美之品纎麗温潔之¶服孰不
知奉乎父母然而顔色之或少違志意之有¶未誠愛敬
之心一有不至則不足為善飬幸而事飬¶無所戾然不
<pb:KR4e0074_WYG_017-37b>
能脩徳以顯其身使父母之聲譽不彰¶徹于當世生無
以異扵衆庶没無以豐其祭祀則親¶與己皆未能無所
憾或致身扵貴富俾親得享其光¶榮矣茍才不克勝乎
位善無以及乎人貽謗取侮而¶恒懼乎危辱之臻則亦
未得為孝也其或冨貴而親<md:KR4e0074_SBCK_017-32a>¶安之矣勢位可以耀當時而名
節不足傳後世則親¶之令名不能埀乎悠久君子猶病
焉故孝子事親之¶心無窮而其道亦無窮飬而能顯顯
而能安安而能¶夀其親扵永存庶㡬君子之所願而可
<pb:KR4e0074_WYG_017-38a>
以盡孝思之¶心乎成都王侯履道少䘮父其母夫人賢
而知教納¶之扵庠序俾就學既而遂登朝為御史由御
史為河¶南按察司僉事而母夫人固無恙履道迎就官
所朝¶夕率婦子侍側怡愉順適僚友稱孝焉因扁其正
堂¶曰孝思以著其志夫人恒難乎飬而履道有禄以具¶
肥甘供裘葛莫難乎顯親而履道入朝則豸冠立柱<md:KR4e0074_SBCK_017-32b>¶下
執憲度以肅百僚出蒞大藩則綉衣持斧按行所¶部紏
枉而旌直吏二千石以下奔走拜伏惟恐或後¶窮閭下
<pb:KR4e0074_WYG_017-38b>
邑數千里之民莫不想望其風采而思其家¶世之過人
不謂之能顯親可乎然則履道之所宜思¶者在乎安其
親之心夀其親之名而已國之所尚者¶公亷而持之以
無欲民之所思者不擾而行之以寛¶惠邪墨者無所貸
而柔愿者無所寃則可以恱乎親¶矣一念之所出一行
之所施不惟欲狥乎已而必欲¶合乎天不惟欲同乎人
而必欲當乎理使稱仁人孝¶子者必歸焉則己之名可
傳親之名亦因以不朽矣<md:KR4e0074_SBCK_017-33a>¶能如是豈非孝思之大者乎
<pb:KR4e0074_WYG_017-39a>
履道家乎蜀蜀之士若¶司馬相如揚雄雖能顯其親扵
無窮而徳不足李令¶伯以孝稱于後世而君子不能無
憾可以當仁人孝¶子而無愧者惟諸葛武侯張敬夫為
然斯二賢者皆¶百世之士也人不以百世之士自期則
其所思者不¶逺矣履道好古而文篤行而温他日致其
身為名臣¶以不忘其親使天下後世因孝思之堂誦履
道之徳¶其尚有考扵吾言也¶
　　全樂齋記
<pb:KR4e0074_WYG_017-39b>
心無媿戚慕怨而樂者樂乎天資扵物而後樂者樂<md:KR4e0074_SBCK_017-33b>¶乎
人天下之物未嘗無可樂也以無可樂而徒資扵¶外物
則其樂也有時而窮而吾樂之也有時而厭崇¶華侈泰
妖姱珍怪之於目繁聲逺調之扵耳肥堅安¶飬之扵身
可以樂亦可以悲衆人樂之而君子笑之¶君子之所樂
全其受扵天者而不以人偽叅之索之¶極其明踐之極
其誠持而行之至扵久而不息則天¶地之運寒暑之迹
萬物之情皆吾樂也豈若資扵外¶者之淺乎彼快然適
<pb:KR4e0074_WYG_017-40a>
意自以為樂者可樂之具接扵¶前則以為舉世之樂莫
能敵及静思而熟念之凡其¶所樂者皆可慚恧悔恨也
庸有一息之樂哉古之聖<md:KR4e0074_SBCK_017-34a>¶賢窮日之力常若不及者求
其固有之樂而已不以¶窮達動其中也不以窮達變其
樂斯樂之至者乎浦¶陽黄君資安脩潔而知義處一室
布衣蔬食若無以¶自適而心獨樂之名其所居曰全樂
而属余以記凡¶人心有所樂口未必能言也况君之樂
而余能言之¶乎然天下之道同也古今之性同也余探
<pb:KR4e0074_WYG_017-40b>
乎千載之¶上而求之舜之鼓琴顔子之簞瓢曾晳之遊
詠會乎¶吾心者如出扵吾心也况扵君乎余試與君登
浦汭¶之髙丘而望之榮且悴者何為也感乎吾耳者何
聲¶也晦明燠寒行乎两間而無窮者何氣也流而逝峙<md:KR4e0074_SBCK_017-34b>¶而列者孰使之然也蒼乎其運鬱乎其凝聚者誰為¶之
宰也君請為余言之余當援琴而鼓之君之樂即¶吾之
樂也吾之樂與舜顔子曾晳之樂将有同乎無¶同乎人
之樂乎天之樂乎君必知之矣余烏足與聞之
<pb:KR4e0074_WYG_017-41a>
　　好古齋記¶
余遊太史公之門東陽葛君信亦以其業來學瞻其¶儀
觀若有志古人者叩其言好舉易詩書尋出其文¶數十
篇皆斥去時俗語已而視其文之目則題曰好¶古齋余
異而問之曰君何古之取乎夫宓犧氏之前¶世之所謂
上古也三代之間世之所謂中古也秦漢<md:KR4e0074_SBCK_017-35a>¶以降世之所
謂下古也上古吾無徴焉耳下古吾無¶取焉耳君之所
好者其中古乎中古之世今之世無¶隨(隨疑/誤)焉君生乎
<pb:KR4e0074_WYG_017-41b>
今之世所好扵中古者果何道乎¶自夫鉅者而言民之
生也置連帥諸侯以治之為阡¶陌立井田以均之學校
以教之禮樂以薫之而今之¶存者鮮矣為州閭隣里之
法以洽其情為鄉飲鄉射¶之法以勉其怠為冠昏䘮祭
之法以厚其倫而今之¶行者寡矣君之所好将在兹乎
君曰吾無位奚敢過¶計願近之余曰古之農畊焉而足
食古之商稱物而¶求直古之工任力而求報今也或嬉
懈以困其生或<md:KR4e0074_SBCK_017-35b>¶騰價以取乎人或窳其器以欺世或不
<pb:KR4e0074_WYG_017-42a>
執三者之業¶異乎先王之教而肆然衣食扵其間是以
古之民也¶富今之民也貧古之俗也美今之俗也薄而
君之所¶好将在斯乎君曰是亦非我所能為也願近之
余曰¶古之為士者冠圓而履方上衣而下裳長紳委前
利¶劍珮後容臭珩璜備乎左右今也加乎元者方其隅¶
納乎足者銳其首小袂斜裙束絲繫膂俯仰無和平¶之
音進退無從容之度拜則軒其尻趨則頓其歩而¶與古
異矣而君之好乎古豈謂是歟君曰服之不𠂻¶久矣然
<pb:KR4e0074_WYG_017-42b>
王制也吾何敢違用今之服行古之禮可也<md:KR4e0074_SBCK_017-36a>¶願復近之
予曰古之為學者豈務他哉務明乎倫理¶而已故事君
有言責者盡其言有事任者赴其功臨¶敵致其勇履難
奮其忠事父母而竭其孝兄弟焉而¶竭其愛妻子焉而
别且慈朋友焉而誠信不欺君之¶好古将謂是歟君曰
斯人之常行也不敢不勉抑願¶聞其餘予曰古之人脩
其業善其身而已未嘗有求¶扵世也及其譽聞既廣其
君舉而加諸位其心戚然¶若不敢安遑遑然思推其澤
<pb:KR4e0074_WYG_017-43a>
扵斯民若益稷伊傅之¶流是也今則不然脩其業以自
鬻于人及既得位則¶棄所學以富貴其身是以功名之
見扵世者䆮少矣<md:KR4e0074_SBCK_017-36b>¶君豈謂是歟君曰此立功之說聞君
子有立言者奚¶若予曰古之立言者豈以文辭哉亦明
其道而已道¶明矣思覺後世之人故不得已而載之言
其言出而¶為經作萬世之程周衰秦漢間處士說客不
知道術¶各以其臆見為書偏曲詭激君子羞稱之然其
辭有¶足取者至于今并失之矣而君之好其謂此乎君
<pb:KR4e0074_WYG_017-43b>
曰¶此吾志也盡之矣謹聞誨矣予曰雖然此皆以物而¶
言也以物而觀誠有古今之異君盍思夫道充天地¶亘
古今一而已矣堯舜禹湯文武盡之以為君益稷¶伊傅
周公盡之以為臣孔子盡之以為聖顔回曽参<md:KR4e0074_SBCK_017-37a>¶踐之以
為賢盜跖違之以暴桀紂逆之以亡是道也¶不以冨貴
而加不以貧賤而損不以古而興不以今¶而隕誠反而
求之自有(闕/)　　太極(闕/)　　具扵吾¶心古孰甚焉躬
而行之達則兼善天下窮之獨善其¶身古之人皆然余
<pb:KR4e0074_WYG_017-44a>
亦有志扵古凡井田封建之法三¶代之大典未嘗不究
而知之思而欲行之不敢以今¶之人自視也而君好古
之道言貌文辭皆類乎古則¶亦古之人也行将造君而
質焉君曰然請書以為記¶
　　種學齋記¶
農之扵田君子之扵學其貴賤雖不同力至則獲多<md:KR4e0074_SBCK_017-37b>¶心
専則功愽其道類也然而山澤之農勞苦而常貧¶原隰
之農逸暇而富足此限扵地勢者然也農之良¶者能以
<pb:KR4e0074_WYG_017-44b>
力勝之惰者地雖美不能為美焉盖良農之¶治田也先
時而藝倍力而培早作而夜不休埀成而¶志愈勸竭三
時之力棄百事而不顧故土雖瘠而獲¶豐嵗雖凶而不
飢惰者不然藝則後扵衆培則失其¶時貪休而嗜逸坐
視人之勞而弗思及其将熟則礪¶錢鎛以趨之其土非
不美也而力之不至則有不可¶恃者矣故豐嵗而常飢
凶年而離散此則在乎人之¶為也然用力之中有不同
焉五榖榖之善者也或者<md:KR4e0074_SBCK_017-38a>¶棄去不植而惟䄺稗焉是藝
<pb:KR4e0074_WYG_017-45a>
䄺稗嵗凶土曠而暫植¶之可也藉之以為常用力雖勞
而與惰者無㡬矣不¶亦過歟夫學也何以異乎是人之
資禀智愚之殊猶¶地之美惡然周公孔子之道五榖之
種也賢智之資¶學之而易入固非愚者所及或恃焉而
不加脩則歸¶扵愚矣愚昧之人質固下也茍能兼攻而
勇致之其¶有弗至扵道者乎斯道也近之化一家逺之
濟天下¶不可一日忘也或者病其難而事乎老佛名法
之教¶其始非不足觀也而不可以用用之脩身則徳隳
<pb:KR4e0074_WYG_017-45b>
用¶之治家則倫亂用之扵國扵天下則毒乎生民是猶<md:KR4e0074_SBCK_017-38b>¶䄺稗之農也學之蠧者也用力雖勞而不可入乎道¶也
此農之有似乎學而鄭君叔度㫖乎韓氏種學之¶言以
名其齋者歟夫叔度禮義之胄也而質過乎人¶生七齡
而誦周公孔子之言今二十年矣田固美也¶生乎名冑
又加美也學之早藝之先乎人也惟周公¶孔子焉學學
之得其道也夫如是在乎加之不息耳¶累仁集義以培
其本明六藝之文以暢其支疏之剔¶之惟恐邪穢之萌
<pb:KR4e0074_WYG_017-46a>
也扶之翼之欲其日盛而月長也¶涵之欲其深煦之欲
其明引而程之欲其自强而不¶倦道之成也孰禦既成
矣欿焉其若虚眇焉如不及<md:KR4e0074_SBCK_017-39a>¶皇皇焉思與人共之足乎
已而循乎天用則被乎生¶民矣不用亦不失令名豈非
種學之善者哉不然則¶鹵莽爾滅裂爾非吾之所謂學
矣而與學之蠧者俱¶矣噫非叔度之賢斯言也吾将誰
告歟¶
　　訥齋記
<pb:KR4e0074_WYG_017-46b>
工於辯者非能言者也惟訥扵言者為近之用心與¶否
之異也李廣之射石非用心扵石也故中石而没¶羽使
廣之心知其為石而求中之則石不可得而破¶矣天下
之事莫勞扵過用其心莫逸扵棄其智巧而¶不用有意
扵用其智巧至拙者也有意扵工其機辨<md:KR4e0074_SBCK_017-39b>¶至不能言者
也漢之廷臣陳平之流口材窮天下而¶絳侯平居騃戅
若不能出言孰不鄙其木訥哉及乎¶誅諸吕而安劉氏
發一言而七廟定非平等也絳侯¶也故士能有所養然
<pb:KR4e0074_WYG_017-47a>
後臨事而不困百戰百勝之兵¶一戰而不勝敗矣蓄銳
而不發未嘗有勇名必勝之¶将也夫以無窮之變交陳
乎前而人欲以私智利口¶酬之使各當其理而無缺不
亦難哉茍能析衆理以¶待乎事居至静以應乎動彼嘵
嘵而至吾以黙黙示¶之固将鉗舌汗顙之不暇而烏能
與我較乎天台厲¶君士榮其少時志銳氣充讀書務愽
覽談論偉然常<md:KR4e0074_SBCK_017-40a>¶窮其同軰既而渉世頗久乃自懲創見
人厚自謙退¶不為多言題其室曰訥齋士榮盖有所得
<pb:KR4e0074_WYG_017-47b>
而然也吾¶嘗病利口者之衆以為茍不有以捄止則日
趨扵薄¶思以身由之而未能然人見予之不言也或尤
以為¶傲或笑以為愚彼固不足以知然而俗之所尚其
可¶見矣每竊自嘆安得與余同者而語之乎今既扵士¶
榮見之而又惜其身之在下不能使人化之也雖然¶以
士榮之才豈有不遇者哉吾試從而徴焉他日大¶夫士
恥言人之過失而尚躬行田野之民安扵其業¶而不能
相訐訟臨民之上者相戒以惡言厲色為羞<md:KR4e0074_SBCK_017-40b>¶此必訥者
<pb:KR4e0074_WYG_017-48a>
之化也當是時也士榮尚以告余亦可出¶而仕矣¶
　　尊聞齋記¶
古之人有不可及者唯聖人為然自聖人以下其天¶資
與人不大相逺也而後世莫有及之者無聖人為¶之師
而為學之功不若古人也七十子之徒既靣見¶聖人而
躬受其教矣宜若可以無過猶且日檢其身¶而不暇聞
聖人一言則退而識諸心出而講扵友服¶扵言行而推
扵事功或有愧乎斯言則愓然而慚戚¶然而憂恐恐然
<pb:KR4e0074_WYG_017-48b>
懼無以見扵師而服乎友也及善其<md:KR4e0074_SBCK_017-41a>¶身而成其名人問
之則又退然如不能勝曰斯吾師¶之教也非我之能為
也稱扵人則曰吾師之云也非¶我之所能言也豈特扵
師為然扵當世之賢者亦然¶扵昔之聞人亦然古人之
尊所聞盖如是故名立扵¶當時傳扵後世而不廢也今
之人豈皆不若古人之¶有美質哉去聖人既逺矣用力
倍古之人且恐不足¶而顧放其心而不持弛其身而不
脩視聖人之言如¶鳥過其目聞聖人之言如風入其耳
<pb:KR4e0074_WYG_017-49a>
不求其意之所¶存不察其道之可法扵吾身同時之人
宜又可知也¶蔑其所聞如此欲其名之立道之成豈可
望哉奚獨<md:KR4e0074_SBCK_017-41b>¶不思乎聖人之所繇聖七十子之學扵聖人
問答辨¶難之說非徒云也七十子有是性也吾性與之
同七¶十子有是才也吾才與之同七十子所學扵聖人
者¶吾何為不可乎茍能即聖人之言以為師諸子之言¶
以為友以顔閔所以自治者治其身顔閔可㡬而及¶矣
况餘子乎且天下非無人生今之世而欲得如古¶聖人
<pb:KR4e0074_WYG_017-49b>
而師之固未見茍求勝己者而師之豈無其人¶乎一鄉
之中必有勝已者吾師之一國之中必有勝¶己者吾又
從而師之以國為未至又求天下勝己者¶而事之則吾
之所聞必衆矣告吾以善者必多矣又<md:KR4e0074_SBCK_017-42a>¶求古聖人之所
言者而服之雖顔閔生今之世亦若¶是而已矣茍欲必
得如聖人者以為師而望以善其¶身難矣哉六安郭君
士中好學善文辭受經扵今太¶史公而取曾子之言以
尊聞名其齋太史公信天下¶之師也士中既得而師之
<pb:KR4e0074_WYG_017-50a>
矣又能尊其所聞則所以¶治身之道異乎今之所為也
必矣余欲以賢者望士¶中也故推吾所聞者以告之¶
　　棠溪書舍記¶
浦江之東有地曰棠溪吾友烏傷劉君養浩築室講¶學
其上飬浩學扵太史公為文有名於四方年四十<md:KR4e0074_SBCK_017-42b>¶餘志
不稍懈而益篤焉飬浩謂余嘗從事乎學俾余¶記之嗟
乎學豈易為而易知者哉非誠為學者不足¶以知非誠
知之不足以言言之而不至知之而不明¶皆未盡為學
<pb:KR4e0074_WYG_017-50b>
之道者也古之為學者可見矣其幽深¶奥𣺌者雖不可
以言傳未有道不足以周萬理才不¶足以用天下而可
為聖賢者也孔子之門若子羔者¶跡其行可謂有道君
子矣而孔子鄙之為愚若仲由¶者可以治千乘之邑而
斥之為野盖子羔之信道而¶才不足以行之仲由優扵
才而未能以聞道皆偏滯¶扵一隅者也後世學聖賢者
既不足以得其大全髙<md:KR4e0074_SBCK_017-43a>¶明宏達之士務事功而過扵疎
畧純恪謹飭之士慕¶義理而局扵卑懦疎畧之流必至
<pb:KR4e0074_WYG_017-51a>
扵詐卑懦之流必¶至扵木自漢以下未有不入扵二途
者也近者大賢¶病其若此扵是著其說扵群經大窮乎
天地而微析¶乎毫髪精之扵性命粗之扵事為莫不掲
而示人使¶學者可以按書而蹈聖賢之域宜乎其易矣
而卒未¶有至焉者有志者寡而安扵小成者衆慎言篤
行學¶之一事耳古之恒民皆由之而不以為異今之能
若¶是者人望之如聖賢而彼亦以得聖賢之道自望文¶
辭言語道之餘器耳古之人未嘗以此為學而後之<md:KR4e0074_SBCK_017-43b>¶大
<pb:KR4e0074_WYG_017-51b>
儒君子舍是無以名此學之所以墜地而莫救也¶吾嘗
以為當今之世非傑然雄才出而脩孔孟之道¶不足以
起俗學之弊而使生民見三代之盛以太史¶公之賢豈
無望扵為學之士哉此吾與養浩之所宜¶勉也夫人有
美才難矣以美才而得師又難也茍不¶以聖賢為凖則
豈不可惜乎故吾以大者為養浩告¶若文辭之事固養
浩之所知者余不敢以告也¶
　　來鷗亭記
<pb:KR4e0074_WYG_017-52a>
心無一物之累然後萬物皆可以為樂非樂夫物也¶物
至乎前而皆足以資吾之樂也茍為有累扵心擾<md:KR4e0074_SBCK_017-44a>¶擾焉
怵迫于中者紛紜起滅萬變而無窮五采八音¶陳乎耳
目之側亦孰與為樂哉故心誠有可樂雖微¶物皆足娱
乎心其中無可樂者雖至可樂之物亦適¶以増其累昔
之君子有居深山而群鹿豕者有居海¶濵而事漁釣者
方其有以自樂快然不知貧賤之足¶悲而貴冨之可慕
凡物之觸乎見聞者莫不有以樂¶其中盖其心之虚明
<pb:KR4e0074_WYG_017-52b>
廣大與天地同體而無一物之¶累其樂不亦宜乎後之
士樂乎物者有矣有以自樂¶者每難乎其人豈非無得
扵心故哉無得扵心而有¶資扵物猶瞽者之資乎美觀
瞶者之資乎美音雖有<md:KR4e0074_SBCK_017-44b>¶可樂奚從而樂之華亭姚子宗
文天資粹美而好學¶不倦其心盖有足樂者異日居海
上鷗鳥翔集于左¶右心樂之因名其居曰來鷗亭及來
居淮水之隂群¶鷗從之如昔日仍揭其名而請予記夫
鷗鳥之飛水¶居之人多見之而未嘗知其為可樂姚子
<pb:KR4e0074_WYG_017-53a>
獨遇之忻¶忻莫逆於心豈獨於鷗為然哉凡物之接乎
前者莫¶非可樂之具也子思子曰鳶飛戾天魚躍於淵
言其¶上下察也君子之道與其所樂安往而不在乎斯
理¶也予竊有味焉而未之有得也幸而他日與姚子劇¶
論斯亭之上以發吾心之所同者豈非果可樂也哉<md:KR4e0074_SBCK_017-45a>¶　　讀書齋記¶
弓矢干戈所以禦亂而其弊也亦以興亂非弓矢干¶戈
能興亂用之者非其人則亂因之而起或者以其¶興亂
<pb:KR4e0074_WYG_017-53b>
而不知其有禦亂之功遂棄而不用豈不惑哉¶聖人懼
人性之偏扵所習而淪扵不善立詩書禮樂¶以教之愚
者使之通昏者使之明悍者使之淳頑者¶使之亷當周
盛時天下無不學之民無不善之俗故¶賔興賢且能者
用之扵朝則為良公卿而其在𤱶畆¶之人亦皆不失為
敦行君子其化至扵刑措而不用¶其效至扵七八百年
而後亡詩書禮樂之教使然也<md:KR4e0074_SBCK_017-45b>¶後世覩其末流之弊謂
辨士以口舌相傾皆教之所¶致而不究其善俗化民之
<pb:KR4e0074_WYG_017-54a>
功扵是或任刑名以督責¶為能或尚黄老以無為為髙
或用武夫俗吏各以其¶意見為治求以勝詩書禮樂而
卒不可勝然後知其¶不可及而終不能以此易彼斯非
惑歟故欲知天下¶之治亂視其俗欲知其俗視其民知
學與否而已矣¶異時江南之俗以貲産相推以侈靡相
夸其號為有¶識者(闕/)　　　　　　　　　　客為好
學是以大¶亂乘之今國家有意扵化民之事而其大家
巨族亦¶慨然有慕扵為學車君叔明兄弟尤以文雅稱
<pb:KR4e0074_WYG_017-54b>
以其<md:KR4e0074_SBCK_017-46a>¶餘力發為詠歌入其室樸素儉質視其身亦無異
嘗¶以讀書名其齋州里多效之能文辭者又従而嘆咏¶
之吾故以是占天下之将治也人心亦衆矣欲一而¶同
之舍其性之所同有者不能也其性之所同有者¶具乎
詩書禮樂之教以此治人人心有不一者乎能¶一人心
與之生死存亡無不可也此先王之意也今¶世方行之
而巨室者又導上之教以致扵衆庶者也¶使三吴之地
比屋皆知為學之美者寧不自車君始¶乎然則斯齋之
<pb:KR4e0074_WYG_017-55a>
所繫大矣¶
　　黙齋記<md:KR4e0074_SBCK_017-46b>¶烏傷有士曰宗君思睿病世人以言語取敗題其居¶室
為黙而告余曰子能為言其為我記之余曰異哉¶乎宗
君已欲黙而强人以言乎以余之言為是則君¶之黙過
也以君之黙為是則余之言非也二者不可¶以茍同矣
君之有愛扵余言何哉雖然予非好言者¶也葢欲黙而
未能者也扵他人且不能不言况敢黙¶扵宗君乎余嘗
<pb:KR4e0074_WYG_017-55b>
遊泰山之崖見奔流之注扵壑其聲¶若雷霆之震凡有
耳者至其側皆廢其用而人不之¶怪及處乎家聞兒童
噪扵庭則咄而禁之然後知語¶與黙之說水之聲役扵
天故雖暴而人不惡兒童之<md:KR4e0074_SBCK_017-47a>¶噪出扵人故人惡之君子
之扵語黙豈有他哉出扵¶天而發扵不得已斯美矣道
誠宜言也雖終日言孰¶能非之道誠宜黙也雖一啓齒
人猶以為病故君子¶未嘗有意扵言亦未嘗有意乎黙
也皆一扵天而不¶敢叅之以人人偽而天誠誠者無窮
<pb:KR4e0074_WYG_017-56a>
而偽者有時敗¶也宜黙而言其失為佞宜言而黙其失
為誣二者皆¶君子之所不取今宗君既以黙自居而余
復言之而¶不已不亦皆不可乎是不然也昔之聖賢有
不語如¶愚人者矣有以好辨稱扵時者矣人豈敢訾其
為過¶哉有道者之扵世不待言而化不待令而從若顔
子<md:KR4e0074_SBCK_017-47b>¶是矣宗君其慕顔子者乎自大賢以降言不直則道¶
不明道不明則學不傳故孟子居好辨之名而不辭¶余
慕孟子者竊有志焉
<pb:KR4e0074_WYG_017-56b>
　　見山堂記¶
桐廬多名山壽昌為勝壽昌之南山又其勝者而梁¶氏
居為尤勝梁氏居當山之陽求其盡群山之勝扵¶一覽
者則在乎見山堂焉初山堂之未建梁氏曰某¶者按其
西百餘武得小山高而不亢叢而不汙左右¶顧視而樂
之乃剗荆棘除糞壤因崇以為垣夷級以¶為階腴者為
圃而通者為徑斬木琢石而作斯堂堂<md:KR4e0074_SBCK_017-48a>¶成而四望諸山
翼然臨乎前屹然蔽乎後雲幻霧詭¶林加穹而石加秀
<pb:KR4e0074_WYG_017-57a>
禽鳥猿鼯之音寒暑旦暮之變接¶乎耳目而動乎心志
所以增益乎人者大矣扵是名¶堂曰見山命諸子講學
其中俾予記之世之山有目¶者皆見也然多蔽扵所嗜
幸無他嗜而見之則又病¶扵求之大深取之大博而不
能有所得今夫樵者蔽¶蘇而然也市人屠賈日常見山
而若無所見蔽扵貨¶利而然也仕者汲汲扵爵禄才者
汲汲扵名譽衆營¶營各役志扵所嗜皆有所蔽而奪其
耳目之正雖見¶猶否也惟夫幽人静士遺外物而不嗜
<pb:KR4e0074_WYG_017-57b>
故獨見之然<md:KR4e0074_SBCK_017-48b>¶又多肆意扵瑰竒幽絶之境不達其大至
扵緣木躋¶崖窮極險怪敝履屐勞軀體而不知厭則其
所得者¶狹矣善扵用物者則不然據其要以觀其妙得
其一¶而盡乎百凡接扵目者會諸心心之所會皆足為
我¶用而不為所役其事至逸而所獲至大故君子樂之¶
若見山堂者近之矣然堂以為學且與學道者類焉¶道
具扵聖賢之言人莫不學也而不見乎道之真以¶有蔽
之者耳幸而無所蔽則又眩扵文辭之富騖心¶畢精博
<pb:KR4e0074_WYG_017-58a>
索逺采而不得其要故卒無因而至焉惟知¶要之士操
大中以制衆理居至静以裁萬變知周乎<md:KR4e0074_SBCK_017-49a>¶物而不勞才
裕扵用而無窮斯為善學者矣然則斯¶堂豈特可為觀
遊之適而已哉¶
　　孝友庵記¶
烏傷朱氏居亦岸者為最著元之季世丹溪先生諱¶震
亨字彦修以道徳性命之說教其鄉人人咸服之¶先生
娶戚氏生二子衍玉嘗擇地東朱山之原謂其¶子曰我
<pb:KR4e0074_WYG_017-58b>
死與而母俱藏此若等宜祔於左右皆應曰¶諾已而戚
氏卒衍亦卒未㡬先生亦卒玉奉先生及¶母夫人柩窆
扵其中奉兄柩窆墓右又預治其左為¶二穴他日将與
其妻合葬即墓前若干武為庵俾子<md:KR4e0074_SBCK_017-49b>¶弟居之以奉洒掃
扁之曰孝友而來告曰此先君之¶志我則行之請有以
示後人使世守無怠嗚呼古禮¶之廢也久矣葬之弊為
尤甚古之葬者萬民各以其¶族區分而序列之惟有罪
者則不入兆域至周之季¶雖稍變弛然族葬之禮未變
<pb:KR4e0074_WYG_017-59a>
也昔嘗觀乎洙泗之間¶拜先聖人之墓見伯魚子思之
冡昭穆序葬而子孫¶咸祔其側至今二千年而未已猶
有先王之遺意焉¶今之人儒衣冠而誦六藝者皆以學
孔子自名至於¶葬其親則徃徃信俗巫冡師之說為其
身謀或父子¶異處或兄弟殊遷使其魂魄不相接形氣
不相依與<md:KR4e0074_SBCK_017-50a>¶黜罰其親何異乎而猶以儒稱扵人不亦妄
矣乎若¶先生父子者可謂無愧扵孔子傳不云乎慎終
追逺¶民徳歸厚矣慎終之事玉既能行之茍欲追逺則
<pb:KR4e0074_WYG_017-59b>
豈¶不在後之人哉玉之子與衍之子從父兄弟也至扵¶
孫則為從祖兄弟矣愈逺而至扵曾𤣥至扵來昆又¶至
扵數十世分益盡愛敬之心得無少衰乎幸有人¶焉能
相率而拜扵墓下會扵斯庵之中指之曰某某¶墓之子
也某墓之孫也出扵某墓者也某墓又出扵¶先生者也
吾數十百人其初數十人耳數十人其初¶數人耳數人
之先先生一人耳一人之身何為而不<md:KR4e0074_SBCK_017-50b>¶親睦乎聞斯言
也有不涕泣而下拜者非人也孝友¶之心其能自已乎
<pb:KR4e0074_WYG_017-60a>
其有弗追逺而返始者乎斯豈先¶生之志乎其可以示
後人否乎玉泣曰是先生命玉¶之志也請書之¶
　　望雲堂記¶
生乎千載之上而為後世所慕者夫豈偶然哉生乎¶千
載之下而尚友乎古人者夫豈徒然哉道徳功業¶不能
逺過乎人無以興無窮之慕志行才術不能自¶拔扵流
俗雖慕古之人無益也故觀古人之善當視¶慕者之衆
寡觀今人之賢否當觀其所慕之人與其<md:KR4e0074_SBCK_017-51a>¶所為之業所
<pb:KR4e0074_WYG_017-60b>
慕得其人而行或不掩焉君子以為夸¶所為有足多而
不知取法扵古之賢者君子以為陋¶慕焉不失人由焉
不違道豈非君子之所為者乎絳¶人劉士登繇太學生
仕于朝再擢為京府治中二親¶居乎鄉去官所数千里
以道途之不易也弗敢迎以¶養因名其堂曰望雲之堂
盖慕乎唐賢相文惠狄公¶之為人而取其語以表其孝
思可謂知所慕矣及觀¶士登之行已為政安重慎宻不
大聲色而吏懾其威¶民信其令大夫士稱其才而咸謂
<pb:KR4e0074_WYG_017-61a>
劉氏為有子又何¶難能也今天下之人有親如士登者
不為鮮而能善<md:KR4e0074_SBCK_017-51b>¶其身為時令人如士登者鮮也善其身
而能以古之¶賢臣自望者尤鮮也夫古之與今時有先後
而其得¶扵天者等耳文惠公之為孝子為忠臣卓乎貫
天地¶昭乎揭日月者曷嘗加毫髪扵天性之外哉善率
之¶而已矣以士登之篤志而才美歛之為徳行施之為¶
事功将奚所弗至他日位益崇所樹立益偉使後之¶人
慕其行業猶今之慕文恵稱歎企羨父母與有榮¶焉則
<pb:KR4e0074_WYG_017-61b>
果能㧞扵流俗而扵孝也大矣然則居斯堂也¶可不深
思君親之大義以求無愧扵古人乎¶
　　梅所記<md:KR4e0074_SBCK_017-52a>¶仙居髙君徳至博學慎行隠居薦谷之陽名其所居¶曰
梅所客疑之曰有梅焉而謂之梅所可也環坐之¶内未
嘗有梅而曰梅所何歟髙君茍以梅自儗則梅¶一物耳
生扵寂寞之鄉而榮扵窮冬之時視夫姱麗¶如綺繡絢
郁如雲霞奪目適意逞姸扵陽春而為人¶所善者不侔
<pb:KR4e0074_WYG_017-62a>
甚矣而君獨何取乎或從而應之曰人¶與物固非同類
也而有以比徳焉昔日孔子嘗以蘭¶自儗周之詩人以
樛木儗后妃以棫樸儗賢材屈原¶以申椒蘭桂比君子
斯数者豈非草木哉而聖人賢¶士皆有取者以徳不以
其形也茍以其形枯叢敗折<md:KR4e0074_SBCK_017-52b>¶非有知識之性聲音之奇
何足取之有盖君子之觀¶物也求之扵形似之外㑹扵
心意之表故物皆為我¶用用之久而不厭彼衆人則不
然騁意扵形色之間¶娱情扵臭味之頃譬如游蜂野蝶
<pb:KR4e0074_WYG_017-62b>
憧憧旦夕而不知¶止用力雖勞而所得者寡矣是烏足
以語夫道徳哉¶且子不聞乎隨時而同俗者衆人之智
也獨立而不¶變者君子之節也在昔之時挾材御術僥
倖扵一旦¶取鞍馬金帛以驕其妻子而自以為得志者
閭巷之¶間皆是也旋目而視之風雨散而沙塵飛欲再
求而¶熟玩之已不可見矣是何異扵陽春之草木乎髙
君<md:KR4e0074_SBCK_017-53a>¶居衆人得志之時飲水飯粟以樂聖賢之道衆人固¶
譏其戾俗而笑其後時矣及變亂既清彼方危懼惴¶慄
<pb:KR4e0074_WYG_017-63a>
恐不能自脫而髙君之道確然不變而坦然方亨¶何異
扵梅之在嵗晏乎然則雖謂高君為梅可也謂¶髙君寓
意扵梅亦可也謂髙君所居為梅所亦無不¶可也何獨
疑之乎扵是高君謝曰㫖哉子誠知梅歟¶廣平有愧和
靖不如<md:KR4e0074_SBCK_017-53b>¶　
　
　
<pb:KR4e0074_WYG_017-63b>
　
　
　
　
　
　
　¶
　¶遜志齋集卷十七
