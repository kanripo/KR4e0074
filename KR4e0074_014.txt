# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:45
#+PROPERTY: JUAN 14

<md:KR4e0074_SBCK_014-1a>¶　序¶
　　贈林公輔序¶
不安於小成然後足以成大器不誘於小利然後可¶以
立逺功怡怡然自喜奕奕然自衒者豎子之雄非¶豪傑
之士也天之所賦於我者若是其大也吾充之¶盡其道
則可以運陽隂而順四時輔天地而遂萬物<md:KR4e0074_SBCK_014-1b>¶窮可以希
<pb:KR4e0074_WYG_014-1b>
孔孟達可以侔伊周彼或負一才挾一藝¶安之而自足
者自賤者也吾之所有者不以禄位而¶加不以丘園而
損者養之得其義可以與日月同其¶明河海同其容施
之澤四表歛之善一身彼或不知¶自重而為外物所移
奪者自輕者也豪傑之士則不¶然舉世推其賢而不以
為德衆人被其恵而不以為¶功予之以卿相之位而不
以為榮布衣蔬食處乎陋¶巷而樂之不厭非薄乎當世
之事而好惡異於人也¶其所志者逺故常若不至内有
<pb:KR4e0074_WYG_014-2a>
足樂故在外者不足¶以汨之世之急於求名者實不足
恃也切於趨利者<md:KR4e0074_SBCK_014-2a>¶義不明而所見者狹故也夫操不足
恃之實而徼過¶情之名秉不當理之義而竊茍且之利
内望於成已¶外望於立功不難矣乎余求士於今世病
乎此也久¶矣思得如古豪傑者而友之而未之見然見
可語者¶則以吾心告之聞吾言而笑者有之毁予以為
迂者¶有之求其與予合者亦未之見予未甞不嘆以為
豪¶傑之士難乎其人而有志者亦少也今年來京師始
<pb:KR4e0074_WYG_014-2b>
獲同郡林君公輔公輔長予一歳為文章善放詞馳¶騁
然察其志殊不以此為足每慨然論事雜以諧笑¶若能
輕外物者而喜談古今豪傑事以自況予每為<md:KR4e0074_SBCK_014-2b>¶之撫掌
嗟乎斯民之困極矣困極必通上之人求其¶人用之而
未之遇吾與公輔豈虚談哉不安於小成¶不誘於近利
而就乎逺者大者吾與公輔志也茍怡¶怡然自喜奕奕
然自衒則夫人皆是矣於乎其尚以¶為戒哉¶
　　贈鄭顯則序
<pb:KR4e0074_WYG_014-3a>
天下之論文者嗜簡澁則主於竒詭樂敷暢則主於¶平
易二者皆非也文不可以不工而惡乎好竒文不¶可以
不達而惡乎淺易淺易以為達好竒以為工幾¶何不至
於怪且俗哉善為文者貴乎竒其意而易其<md:KR4e0074_SBCK_014-3a>¶詞驟而覧
之亹亹覺其易也徐思而繹之雖極意工¶巧者莫加焉
若是者其為至文乎聖賢之文與後世¶之詞純駁工拙
多寡不大相逺也而世人望之若天¶然不敢指儗之者
以其不務竒其詞而竒其意故舉¶天下好竒者莫及也
<pb:KR4e0074_WYG_014-3b>
使其意不能過於衆人而惟詞¶之脩安在其為竒也哉
日月之在天隮於東而行於¶西昏明於晝夜盈&KR0220;於晦
朔自有天地以來未之有¶易也天固不䂓䂓然求異以
駭人之視聽然愈久而¶彌新愈廣而無窮則為竒也大
矣尚何以異為哉至¶於鬼燐之變滅不可以理推其跡
雖似乎竒而其為<md:KR4e0074_SBCK_014-3b>¶明也微矣近代文士有好竒者以誕
澁之詞飾其淺¶易之意攻訐當世之文昧者羣和而從
之而三呉諸¶郡為尤甚此皆挾鬼燐而訾日月者也其
<pb:KR4e0074_WYG_014-4a>
力雖不足¶為斯文害然不除滅而禁斥之何由復古之
盛乎今¶天子憫斯世之不逮古擇太學之士而教之吾
郡鄭¶君顯則與焉顯則為文不好為竒而亦不流於易
蓋¶學而得其正者也予竊有志於變天下之文而患不¶
得友天下之賢誠得如顯則者數十軰其趨古人之¶道
以自見於世其崇且大者可期也况於文乎今猶¶未之
遇也烏得無慨然矣乎吾聞文與教化相上下<md:KR4e0074_SBCK_014-4a>¶安知今
之文果不古類耶顯則誠以吾言求之有合¶於吾言者
<pb:KR4e0074_WYG_014-4b>
吾不謂之今之士也¶
　　送石君永常赴河南僉事序¶
予同鄉之友石君永常由進士高第為行人㑹今上¶嗣
位拔用俊良其僚之長薦行人之尤者永常與焉¶擢為
河南憲司僉事告行於余余執盞而問曰河南¶天下之
要地治郡縣緜亘數千里而憲司操其平人¶有不得其
願欲者必赴愬焉子之為政也奚先永常¶曰於賢者愛
之保之如圭璧惟恐其或見傷如黍稷¶惟恐其或無成
<pb:KR4e0074_WYG_014-5a>
於不肖者則斥而抑之不使其有立<md:KR4e0074_SBCK_014-4b>¶也芟而剔之不使
滋且殖也若是何如余曰可矣然¶未也永常曰謹學校
之訓嚴禮義之節求遺老先生¶而尊教之使善者有所
慕惡者有所愧若是何如余¶曰美矣然未也必也端其
本乎本安在心是也子其¶正乃心嗜欲不形好惡不傾
是非咸得其正然後可¶以為正矣本之不治而欲以法
矯乎人以教變乎俗¶未見其能化也天下所貴乎執憲
之臣者非所以揣¶較法律用之不差之為尚也以其能
<pb:KR4e0074_WYG_014-5b>
化之於法律之¶先而使之不抵乎法也使執憲止乎法
律何不取吏¶之習法者而任之而必擢取儒者而為之
乎然則天<md:KR4e0074_SBCK_014-5a>¶子之意可知也子行矣予欲不言乆矣子賢
友也雖¶欲不言烏得而黙諸然余日侍軒陛間覩聖明
之政¶其於用法最詳且慎也子其慎於用法也哉永常
謝¶曰敢不從吾子教規於是其僚聞之知永常果不負¶
乎薦擢也相率為詩以美之而俾為書其說以為序¶
　　贈周履素序
<pb:KR4e0074_WYG_014-6a>
聖人之道雖高深博大然其要不過乎脩已以治人¶始
於掃灑唯諾之微而終於盡性知命逺至於五禮¶六樂
萬物之統萬事之變無所不究而近即乎彛倫¶之序不
失其常旣有得乎此其推之為政教宣之於<md:KR4e0074_SBCK_014-5b>¶言語以用
乎國家天下若水決川馬行陸颿長風以¶舟乎海也古
之君子出環堵之室而任天下之重順¶運安行不動氣
貎者所學皆可用而未甞為無用學¶也近世之士不然
其所為學外其身與天下而舉不¶切乎事考其所施而
<pb:KR4e0074_WYG_014-6b>
程其所有判乎其不相入間有¶求其要者往往失乎先
後本末之倫而功烈卒不足¶追古人之盛世之學者舎
法家文吏則無所為師吾¶深病而竊悲之欲從願學好
古之友相與講唐虞夏¶商之書釐周公孔子之典内淑
吾身而推其餘以給¶夫世用而未之遂嵗之初吉天台
周履素徒歩訪予<md:KR4e0074_SBCK_014-6a>¶於侯城山中留而與之談數日其志
意才藝有可樂¶者且聞其所居竒山大谷間多特異士
好學而與之¶游者甚衆烏知無與余同志者乎人恒患
<pb:KR4e0074_WYG_014-7a>
不好為學¶然好學而不知所好猶不好也知所好而不
先講乎¶脩已治人之方好之無益也履素知所好矣其
來也¶吾樂之而以未見其所與游者為憾也於其去告
之¶故使歸而講習焉庶幾無蹈予向所病而相勉為有¶
用之學也哉¶
　　贈王仲縉序¶
饑而食飽而嬉營私而騖利生無聞而死無述者衆<md:KR4e0074_SBCK_014-6b>¶人
也食焉而思思焉而行不憂其身之窮而憂道之¶不脩
<pb:KR4e0074_WYG_014-7b>
不懼其家之無財而懼乎名之弗揚者君子也¶衆人之
所為切於身而見效近故人之趨事者夥君¶子之所務
事既緩而功亦遲故衆人多笑之而不知¶衆人之所為
又君子之所悲也吾昔年舟還自金陵¶泊姑蘇城下舟
人指城中大第謂余曰此元偽呉張¶氏宫也余問今其
家安在則已無噍類矣問其人名¶字則已莫有知者矣
及至錢塘道西湖舟人數謂余¶言林處士事曰此處士
故宅也此處士墳墓也此處¶士曽遊之地也余未嘗不
<pb:KR4e0074_WYG_014-8a>
為之太息方張氏盛時據<md:KR4e0074_SBCK_014-7a>¶數州之富擅王侯之貴驅百
萬之人以給其所欲其¶車服宫室妾媵珍寶騶從師徒
僣擬乗輿而自謂一¶時之雄矣而今未下十年乃若此
處士在宋時破廬¶敝裘羸童野鶴出入於烟霞水石間
其窮困莫比今¶越二三百載姓名猶灼然在人耳目則
區區之富貴¶者何足道而士之貧賤又何足憾哉且處
士特一詩¶人其自立者非能如聖賢之宏大深逺有以
明斯道¶而淑來世猶能如是况夫君子之希聖賢者乎
<pb:KR4e0074_WYG_014-8b>
吾友¶烏傷王仲縉年少好學其所志甚美而其鄉人竊
笑¶之以為迂仲縉告余余恐其沮於衆人之笑也故告<md:KR4e0074_SBCK_014-7b>¶以斯說使仲縉知為學之足恃而益思自勉使衆人¶知
所有者之不足道不暇笑人而自悲也¶
　　贈郭士淵序¶
天地有至神之氣日月得之以明星辰得之以昭雷¶霆
得之以發聲霞雲電火得之以流形草木之秀者¶得之
以華實鳥獸之瑞者得之以為聲音毛質或鶱¶而飛或
<pb:KR4e0074_WYG_014-9a>
妥而行或五色絢耀而八音和鳴非是氣孰¶能使之哉
山以是而不動水以是而不息有時而崩¶隤溢涸者是
氣滯而不行鬱而不通也惟人者莫不¶得是氣而鮮得
其純得其至純者聖人養而至於純<md:KR4e0074_SBCK_014-8a>¶者賢者也是氣也
養之以其道上之和隂陽下之育¶庶類以治天下則均
以事鬼神則格以行三軍則勝¶其事君則忠臨下則仁
居乎富貴而不驕處乎患難¶而不懾施諸政事秩乎其
理也發諸文章煥乎其達¶也立乎朝廷則近懐而逺服
<pb:KR4e0074_WYG_014-9b>
百王畏而四夷恐&KR0600;虎¶蛇梟遁跡而深逝鳯鳥來而麟
龜出非至神孰能致¶是乎二帝三王之盛是氣伸而在
上故政教脩而禮¶樂作及周之衰是氣屈而在下無所
於用則為孔子¶之春秋易禮以誅暴亂範倫紀其後孟
子得是氣說¶東方諸侯輔以致治而不能用則著為七
篇之書故<md:KR4e0074_SBCK_014-8b>¶孟子曰我善養吾浩然之氣其謂是乎秦漢
以降是¶氣分而不全賦於人或得之而不善養或善養
而不¶遭乎時漢文帝唐太宗甞用之以致治諸葛亮嘗
<pb:KR4e0074_WYG_014-10a>
用¶之以誅篡賊韓愈嘗用之以闢佛老他若董仲舒賈¶
誼司馬遷揚雄皆用之成一家言雖不及於古其屈¶而
在下則一也至宋人君能以道德作海内之氣故¶周程
張邵朱子皆以是閑孔孟之道幽者使之明鬱¶者使之
宣闢邪說而驅之完羣經於旣壊而司馬光¶亦以是更
弊法歐陽脩蘇軾亦以是變詭僻險怪之¶文其後文天
祥復以是不屈使懷貳之臣凛知禮義<md:KR4e0074_SBCK_014-9a>¶之可畏是氣之
有益於世也大哉信乎不可不作是¶氣也今天下承禍
<pb:KR4e0074_WYG_014-10b>
亂之餘伸而在上發是氣於文章¶者太史公而已繼公
而復古之道者吾不知其誰也¶吾嘗以為井田不行民
不得康正統不定四夷恣横¶而道無由施竊欲排羣言
而一反之闡孔孟之道於¶今世而聞者交誚余吾邑郭
士淵獨以為然士淵能¶文章學於太史公而未得志於
世吾服其材而又感¶乎命也嗚呼士淵其得是氣之幾
純者乎在乎自養¶之而已養之誠以道伸於上而施諸
人天也屈於下¶而埀乎後亦天也吾其違哉于人其違
<pb:KR4e0074_WYG_014-11a>
吾乎哉(此句疑有/<md:KR4e0074_SBCK_014-9b>¶闕誤衍文)¶
　　贈趙教諭序¶
不知者謂仕莫易於教官知者則謂其職為最難夫¶為
之難者非病乎位不崇而不能服人也非憂乎禄¶不豐
而不足以資其身也亦非記問不充而無以應¶學者之
咨詢也惟患乎吾身之德不明而無以啓人¶之昏吾身
之行不能而無以起人之困故一言未脫¶乎齒而衆誚
或叢於耳一動乍接於人而羣猜或萃¶於身斯其為可
<pb:KR4e0074_WYG_014-11b>
愧也斯其為可畏也豈非甚難而不¶易乎雖然吾身果
不病乎位之卑則無慕外之非而<md:KR4e0074_SBCK_014-10a>¶可以師栁下惠士師
矣可服乎人者不在兹歟不患¶乎禄之薄則有自得之
樂而可以為孔顔之學矣資¶於身者不益博歟果能習
舊聞而有新得則自可以¶應學者旁求而逺索将視古
人之遺編為糟粕而凢¶以記誦自多者曽不滿乎一噱
矣如是則德不患乎¶不明行不患乎不能人之昏者有
不能啓之乎人之¶困者有不能起之乎吾之一言一動
<pb:KR4e0074_WYG_014-12a>
皆足以法於其¶徒而衆誚羣猜不能及於吾矣将愧我
而畏我夫何¶愧人而畏人人恒難於所易而我能易其
所難豈不¶尤貴尤賢哉於乎吾嘗為師故知其難為始
也不知<md:KR4e0074_SBCK_014-10b>¶己未能而遽責人以必能故人恒我憎不知已
之不¶足而責人以已服故人不我欲後也思欲以是勉
人¶必先以是自勉故人亦我善思欲以是責人必先以¶
是責身故人亦我親今吾去師位也已久每思之凛¶乎
其若履朽惟子之賢克任是道敬之懋之令聞永¶保
<pb:KR4e0074_WYG_014-12b>
　　贈王生序(多誤/)¶
王生處甚卑而志甚髙亦有才氣(闕/)　　居顯要者¶(闕/)
　觀士焉所取哉人譬諸器也位譬諸(闕/)　所愛¶也加
(闕/)　以藜糗不能損其可貴被土偶以文繡能<md:KR4e0074_SBCK_014-11a>¶忘其土
偶之質乎才之與位不相謀也久矣君子觀¶其所存而
已矣其所遇奚較焉漢中王生年二十餘¶調為海寧闗
市吏其容凝然其氣充然其守甚確而¶志不凢近供職
之暇輙袖古書從人講說乎仁義道¶德之㫖而深求之
<pb:KR4e0074_WYG_014-13a>
若不見其所處之陋者語及勢利¶之所為則疾之如所
讐怨人多異而稱之吾觀世之¶以士名者一不得所願
則去亷恥毁節行從而與俗¶渾不復肯自奮拔思稍别
於庸人而生獨不然此其¶所存者足貴矣夫人有可貴
而不知則為瞽知而不¶稱之於世則為隱余不敢隱於
生也然後與之言以<md:KR4e0074_SBCK_014-11b>¶失言病予且為生病者非君子之
道也¶
　　送河南僉事湯侯序
<pb:KR4e0074_WYG_014-13b>
天佑人主而俾之創制立政以開悠久之業必生竒¶才
異能以供其一時之湏使之無求而不獲無欲而¶不成
端拱指麾而庶事畢治故漢之興或出於刀筆¶而為之
次律令或起於薦紳而為之定禮儀或拔於¶行伍而為
之申兵法至於章程律厯莫不有其人為¶之明一代之
制而當時中外之政未聞有不理者夫¶以漢承秦坑滅
之餘賢才宜其難遇也而真主一出¶羣英蝟興随其所
向靡不如意豈人謀之所能及哉<md:KR4e0074_SBCK_014-12a>¶謂非天有以相之不
<pb:KR4e0074_WYG_014-14a>
可也國朝承有元八十餘年之¶後文獻殫耗皇上臨御
蕩滌惰驕作新士氣廣太學¶以育俊茂未幾才能之士
充溢四海居弼賛之任則¶著慎密忠敏之績列紏正之
位則有明肅公亷之聲¶往往皆如夙成頴然絶出于時
以致當世之治茍以¶為問學積累之素則人力不能若
是之速也庸非天¶之所相乎予比年往還河南聞士民
稱按僉事永嘉¶湯公正傳之賢其達於體要也宿儒舊
耉有所不能¶逮熟於情偽也銖姦兩黠有所不能逃遇
<pb:KR4e0074_WYG_014-14b>
事敏決而¶應機立斷執理堅確而奮起勇決居官三年
吏畏而<md:KR4e0074_SBCK_014-12b>¶民恱之闔境數千里之地莫不稱其美而想慕
其為¶人而正傳年甫三十耳其於政事果孰傳而孰授
之¶也哉疑也而若或悟之為也而若或輔之思慮之所¶
營耳目之所察皆若有物以黙賛之者是則所謂天¶佑
國家而賦其才者非邪夫才之難也久矣吾丘夀¶王玅
年能文而治民無稱黄覇長於治郡而相業不¶顯工於
此者多短於彼優為一職者大體或病焉此¶全才卓識
<pb:KR4e0074_WYG_014-15a>
所以難乎其人也今正傳之賢固非夀王¶軰所能及行
将以治績受寵擢居大位益務寛厚之¶量敦誠明之學
以古大臣之業自勉使今之行乎河<md:KR4e0074_SBCK_014-13a>¶南者他日行于天
下而後世稱當今得人之盛於正¶傳有述焉非大丈夫
之志願哉予於正傳所居為隣¶郡所業為同道與之言
論志趣又有同者於其考績¶于朝者不獨稱其美而以
逺者大者望之非私正傳¶也所以樂道斯世之得賢才
也
<pb:KR4e0074_WYG_014-15b>
　　贈河南王僉事序¶
遇時而得位者衆人之所慕非君子至樂之所存也¶有
位而澤加于民志伸於時上有以得乎君次有以¶顯乎
親此則君子之所樂者乎人孰不居乎位也而¶位之可
以行志者鮮位可以行志矣患乎才之不充<md:KR4e0074_SBCK_014-13b>¶才足可為
矣患乎道不足信乎上此士之樂難乎其¶全也抱有為
之才居可為之位而受知聖明以光耀¶于天下王侯履
道其人乎履道由博士弟子員自西¶蜀來京師不數歲
<pb:KR4e0074_WYG_014-16a>
擢僉河南按察司事行部于外勸¶學禮士搏姦擊强擿
發偽媮威而不苛寛而不弛吏¶民咸大畏服㑹縣長吏
有不法懼履道按之歛民金¶錢欲賂其左右履道以状
聞天子嘉嘆稱善下璽書¶遣使者賜衣服錢幣所以褒
予者甚盛於是履道之¶名赫然聞于朝廷而播于四方
是時履道春秋尚富¶居河南已三年太夫人就養官所
僚佐奉觴為壽共<md:KR4e0074_SBCK_014-14a>¶嘆其為賢子夫人亦欣欣焉為之飲
食盡歡履道於¶是乎為可樂矣雖然君子之樂非特欲
<pb:KR4e0074_WYG_014-16b>
樂乎已必欲¶推之於人使之有以同吾樂也故已有善
則思天下¶之人皆善已獲所願則思天下之人皆得遂
其生夫¶豈徒榮一身也哉聖天子任賢圖治之心如飢
渴褒¶嘉良臣以風厲羣下望於履道者盖有在其尚無
以¶所至為已足而益思推所樂以及人以報天子之厚¶
恩詩不云乎為君子使媚于天子又不云乎為君子¶使
媚于庶人此士之所以為可樂而能全者乎¶
　　送徐思勉之山東按察司僉事詩序<md:KR4e0074_SBCK_014-14b>¶
<pb:KR4e0074_WYG_014-17a>
以刑罰禁人不若以禮義化人之易入也以言貎察¶人
不若以行事試人之易見也古人治道乃於今而¶有遇
焉皇上嗣登天位念習俗之陋貪詐者之多以¶為昔者
治之以法而犯者滋衆豈非教化有未至歟¶乃蠲逋租
赦死刑選擢良吏以治海内除民之所患¶苦而與之以
所歡未及期年萬姓恊和四方丕變士¶君子以行道輔
時為榮而不貪禄位百執事庶人以¶謹行保身為常而
恥言貨財上而朝廷下而窮邦小¶邑皆思洗濯瑕眚以
<pb:KR4e0074_WYG_014-17b>
自歸於善可謂盛矣上猶以為¶未也親擇廷臣二十有
四人為採訪使以觀風謡燭<md:KR4e0074_SBCK_014-15a>¶幽隱利民之事得以便宜
行之由是天下忻然謂太¶平可立致使者之出莫不自
奮勵各思建明圖畫以¶求稱任使之意及旣事還朝卓
卓以政事聞者盖居¶其半給事中華亭徐君思勉有聞
之最者也天子¶以為可用㑹大同有警復俾持詔往撫
慰兵民思勉¶精敏勁正所奏舉皆切時事其能愈彰適
山東按察¶司以缺官告即授按察僉事将行其僚友喜
<pb:KR4e0074_WYG_014-18a>
思勉之¶受知於上而樂聖朝賢才之衆也為詩以餞之
而以¶首簡為屬昔周之中興也宣王善於脩政用賢而
賢¶才衆多詩人歌之韓奕烝民崧高諸篇皆餞行之辭<md:KR4e0074_SBCK_014-15b>¶也而烝民特為仲山甫徂齊而作其揄揚德業為尤¶盛
至今觀者如逢其時見仲山甫焉今思勉之職視¶仲山
甫未必同而徂齊則同将王命則又同第未知¶詩所述
作能如尹吉甫之壯麗温厚與典訓並傳否¶雖然世有
聖君不患無賢臣德業既盛不患無歌頌¶之者今上聖
<pb:KR4e0074_WYG_014-18b>
明不愧三代賢主思勉能以古人自望¶仲山甫之事寧
知其果不可兾耶詠歌之士必有敷¶揚焜燿以照千古
者矣抑尹吉甫之言有曰柔亦不¶茹剛亦不吐不侮鰥
寡不畏强禦此其部使者之事¶也予不能詩請為思勉
賦之<md:KR4e0074_SBCK_014-16a>¶　　送伴讀朱君之慶府序¶
聖天子稽古圖治嘉惠九族念親王勸講輔德之官¶未
備無以成藩屛之才也乃二年春三月詔増立賔¶輔一
<pb:KR4e0074_WYG_014-19a>
人佐講讀及書各一人進對皆稱名而不臣坐¶論道德
用賔師之儀甫定適慶王奏薦名士三人請¶補府僚之
缺於是天子以王所舉為必可任也俱授¶以官而檇李
朱君仲湯為伴讀将行弟孝寧時為中¶書舎人請于朝
之大夫士賦詩以餞之惟昔太祖髙¶皇帝以雄才神略
戡定萬方懲前代宗室寡弱之弊¶衆建支庶羅列海内
宫室服用下天子一等朝之大<md:KR4e0074_SBCK_014-16b>¶臣雖三公大将軍皆趨
拜殿庭以至親處權寵之隆¶古莫與論何其盛哉然而
<pb:KR4e0074_WYG_014-19b>
諸藩德業可擬古之賢王¶者雖間有之而未之屢見豈
非處尊崇之極而驕泰¶易滋左右之臣位下勢卑不能
矯其失故耶天子慨¶然為深長之思増立輔臣重其職
任俾咸知尊賢取¶友以成令德其為宗室謀可謂逺矣
朱君首應是選¶其可不知所自重乎人於忠孝不能皆
生而知故必¶貴學學不能無待於人而自達故必資師
友之助朱¶君以講讀為名王之所講者必先王之正道
由義則¶安蹈利則危敬慎則獲福恣肆則致凶與賢者
<pb:KR4e0074_WYG_014-20a>
同志<md:KR4e0074_SBCK_014-17a>¶則光榮與愚者同事則汙辱必懇懇為王陳之使
王¶享有令名朱君亦預有其美不然徒以禄位為身計¶
而王國之得失不介于中豈聖明設官之意哉抑豈¶舎
人愛兄之所愿哉夫又豈賢王選擇薦進以求益¶於士
君子之本心哉竊聞朱君言王好學有文章其¶於忠孝
盖出於天性審如是能賦之士可以為聖朝¶賀矣¶
　　送陳達荘序¶
君子惡乎無功而忌乎喜功惡乎無名而忌乎好名¶功
<pb:KR4e0074_WYG_014-20b>
名者人之所宜有而不可有預求必得之心有預<md:KR4e0074_SBCK_014-17b>¶求必
得之心於功名之間者造物之所不與也禹益¶之治水
土臯陶之治法埀之共工䕫之典樂其心知¶盡其職而
已豈願以此功而名於後世哉至今其功¶名溢於海内
而不可揜者以其有無求之心也使皆¶鑿私逞智以求
之則其為功名也狭矣往年天子念¶生民之未給恐闗
市之利或過取而病民也使者四¶出覈天下徴納多寡
之數將據之以為常斗筲無賴¶之人不思上之憂憫元
<pb:KR4e0074_WYG_014-21a>
元之意競以聰察苛細為能¶捃摭閭閻筐筴甕盎間物
籍其數以為匿稅而致之¶罪郡邑至今拘其數而不能
供吏以失職去者相望<md:KR4e0074_SBCK_014-18a>¶小人喜功好名之害至於此其
功名亦豈有足稱者¶哉適足取敗而已天下何患乎無
財能養民而富安¶之不求富國而國自富矣廣東嶺海
之間民富物賤¶魚鹽之利最博故其地有鹽課之司其
官自提舉而¶下朝廷咸慎擇其人四明陳達荘自孝義
令遷為副¶提舉人咸稱君忠信有文才可以為政昔治
<pb:KR4e0074_WYG_014-21b>
孝義民¶甚安之盖儒者之達於事者予以謂陳君治此
職於¶是乎得人使好功喜名之人執財利之柄嶺海之
陬¶必有受其害者陳君仁民之餘政司其平以懐逺人¶
東南之民必有受其福瞻駭咨嘆謂國有善吏焉豈<md:KR4e0074_SBCK_014-18b>¶非
陳君所樂為哉不切切於功名而存心於愛民此¶功名
之所以不舎者也¶
　　送祝彦芳致仕還家序¶
天子新有天下懲前代弛緩不振之弊赫然臨朝體¶天
<pb:KR4e0074_WYG_014-22a>
地之運法日月之明潤之以雨露震之以雷霆大¶舉廢
政而脩明之如是者十餘年而始定當是時郡¶縣之官
雖居窮山絶塞之地去京師萬餘里外皆悚¶心震膽如
神明臨其庭不敢少肆或有毫髪出法度¶悖禮義朝按
而暮罪之其重名實辯臧否誠古所未¶有也是以其時
守職之官非精强敏給有兼人之材<md:KR4e0074_SBCK_014-19a>¶應世之智者鮮能
終三年之久獨括蒼祝君彦芳自¶國初兵革未靖即受
命食禄凡十有五年年至七十¶而以莱州府通判致其
<pb:KR4e0074_WYG_014-22b>
政而歸於是士大夫咸稱其¶賢而歎其獨得也多為詩
美之而祝君亦自喜其老¶而幸休于家也復俾予序之
今之仕而位如祝君者¶多矣而獲致其事而去者鮮矣
獲致事而去者有矣¶仕十五年而至于今者鮮也古者
國之史官書當時¶之事去其常者不書而擇其鮮有者
書之然則祝君¶之歸使後世有史氏出其在所書乎¶
　　送嘉祥知縣葉孔昭朝覲還任序<md:KR4e0074_SBCK_014-19b>¶先君太守公守濟寧踰五年于時三州二十縣長佐¶數
<pb:KR4e0074_WYG_014-23a>
十人皆南方士舉進士能文章有名者凡數軰余¶獲執
經諸君間講論問難而閩士鄭君禮賢丞曲阜¶葉君孔
昭知嘉祥待余尤厚鄭君端方温直而長於¶詩葉君慈
良和惠而明於易余心尤敬愛焉二君每¶至先君屏去
崖岸相與道性命之理談政事之要以¶相娱樂予時未
渉患不省事以為諸君者可以常相¶與處未知其樂也
洪武八年鄭君以中考遷知陜之¶同官縣去明年先君
亦去官來京師以卒予奉喪歸天台¶伏山澤間目不見
<pb:KR4e0074_WYG_014-23b>
縉紳士大夫之容耳不聞文章道<md:KR4e0074_SBCK_014-20a>¶術之言每憂餘氣定
追思諸君過從之盛輙引領西¶顧歎息而不已然後知
昔時之樂誠不可復思以為¶二君方有志乎仕予何由
而見之乎今年予偶來京¶師鄭君適自陜至㑹於逆旅
既為禮相勞苦即問舊¶交所在數十人之中已鮮有存
者獨葉君儼然治嘉¶祥得上考朝京師以還為衆所推
譽余又歎當時仕¶州縣者或聰察强敏或苛刻有威聲
人畏而服之今¶皆無在者而葉君以慈良和恵之儒者
<pb:KR4e0074_WYG_014-24a>
衆多疑其弛¶緩少功而獨存焉則又可見為政之道在
此不在彼¶也已而鄭君謂葉君之來朝而還能詩者多
歌頌之<md:KR4e0074_SBCK_014-20b>¶子最故不宜無序嗚呼葉君旣已過數十軰矣
奚待¶予言哉然葉君先君之故人也先君之為政以刑
不¶足以止暴則行德以率之以&KR0997;不足以制事則持静¶以
化之故是時先君之政為東方郡牧首推是道也¶豈特
可為郡哉雖天下可也今世俗之吏不達大體¶攟摭細
故以為明深文重刑以為斷卒之禍及其身¶而後止其
<pb:KR4e0074_WYG_014-24b>
視葉君何如哉葉君以寛厚為縣而治矣¶由是而進乎
其大者願無變乎斯道他日朝廷求寛¶厚者而用之其
将在兹乎予雖賤敢為葉君慶且以¶識吾私焉<md:KR4e0074_SBCK_014-21a>¶　　送劉侯序¶
天下皆知仕之為貴也而不知其所由貴茍徒以禄¶爵
加人而不脩其可貴者吾見其賤未見其為貴也¶人之
所貴乎仕盖将以行道焉耳道足乎身施乎人¶無所怍
於心雖抱闗擊柝之㣲貴孰尚焉道不足而¶位有餘君
<pb:KR4e0074_WYG_014-25a>
子之所深恥也吾行乎世見貴者多矣求¶其可貴者未
之或見豈果才之難哉才而知道者難¶遇也劉侯其庶
㡬乎劉侯為令象山三年以民情為¶賞罰而不叅以私
視富貧為徴發而不可動以利民¶始不安之久而愛之
愈久而服之語必曰吾侯而不<md:KR4e0074_SBCK_014-21b>¶敢稱其官其意以為侯
者爵之至貴以此加之所以¶見劉侯之果可貴也而不
知劉侯雖為令其可貴者¶自若也三代之詩人宜其忠
厚也至其怨誹其上斥¶之為狡童比之為碩鼠又何其
<pb:KR4e0074_WYG_014-25b>
薄甚矣哉今侯之治¶民旣甚異於詩人之所刺者而其
民之忠厚不敢以¶其官稱之况肯有他哉則其過於周
人也逺矣是非¶特侯之治民為可貴其民亦可貴也余
得不貴之乎¶安得不稱之乎¶
　　送李宗魯序¶
髪不足者失髢則羞傷指之人無履則憂彼皆不足<md:KR4e0074_SBCK_014-22a>¶於
已也故望於外物也重内茍足時千金之寶視之¶如泥
塗文繡車馬陳於其庭而目不少顧豈以得失¶厚薄動
<pb:KR4e0074_WYG_014-26a>
其心哉爵禄之崇卑國之所以榮辱士士不¶可以此榮
辱其身也而使士亦以此為喜戚則士之¶所貴者鮮矣
故有以自適則生死一致也貴賤禍福¶一視也無以自
適則飽餒寒燠皆可以變色而怨快¶况大者乎傳稱孔
子攝魯相而喜此好事者之浮談¶大聖人之於天下不
以物而喜戚得位而道獲行天¶也道不得施天也得與
不得皆歸之天何以喜戚為¶哉如以得為喜則将以失
為憂此好名嗜利者之為<md:KR4e0074_SBCK_014-22b>¶非無固必之道也吾固知非
<pb:KR4e0074_WYG_014-26b>
孔子事也世之以士名¶者莫不曰學孔子至考其行合
於孔子者無㡬孔子¶之道豈徒言哉知而不信信而不
行者衆也臨海李¶宗魯年二十餘竒傑有偉志入太學
貧不能自給人¶不見其有困容予知其有富貴器也久
矣去年釋布¶衣拜監察御史其容如在太學時今朝廷
欲試之於¶外俾主𤓰洲廩粟其言貎與為御史時無異
今之人¶有得盃&KR0325;而自慶者有失一錢而移怒於妻子
者彼¶非不欲强飾其情内無足恃雖欲偽為而不能也
<pb:KR4e0074_WYG_014-27a>
布¶衣之於御史御史之於主粟吏其得失亦逺矣宗魯<md:KR4e0074_SBCK_014-23a>¶皆不為之少變豈非果有所恃之君子乎宗魯雖不¶慕
富貴吾知富貴不宗魯舎也凡人可以富貴而不¶可以
貧賤者不足為君子外物之臨豈足榮辱宗魯¶哉人茍
以其外者賤宗魯非君子之徒也¶
　　贈黄叔暘之遵化主簿任序¶
金華黄叔暘以元名儒文獻公之從曽孫受學於今¶太
史公為弟子由齊王府伴讀拜監察御史為良法¶官旣
<pb:KR4e0074_WYG_014-27b>
而出為北平遵化縣主簿人或謂叔暘生長名¶胄有美
才都要任固宜今出而為斯職地逺且界邊¶大雪烈風
薄冬凌春黄沙日夜飄擊街巷咫尺不可<md:KR4e0074_SBCK_014-23b>¶辨其氣苦寒
其民被狐貉氊裘以居其俗剛愎不可¶以儒治而叔暘
自南之北服食與其水土乖固不便¶况簿居令丞下勢
卑尤難為莫不為叔暘憂余曰此¶雖愛叔暘而云非知
叔暘者也夫君子異於衆人者¶幾何處華顯䇿肥馬從
徒衆而享厚禄能安之而不¶憂者雖衆人皆然何以見
<pb:KR4e0074_WYG_014-28a>
君子至於事有所難處地¶有所難居勢有所難為而能
不動於心思不形於顔¶面坦然以為樂者此惟君子能
之衆人則不能矣君¶子之所樂者道所安者義道在是
也義在是也雖置¶之於中國之外措之於編氓之列猶欣
欣而不變况<md:KR4e0074_SBCK_014-24a>¶有禄食為王官乎夫仕固有崇卑顧為之
何如耳為¶之誠不以道雖公卿猶無位也為之誠以道
雖抱闗¶之賤猶傳於後世况有人民社稷之寄者乎自
斯民¶之生其達乎位者亦衆矣然至今不泯滅者豈皆
<pb:KR4e0074_WYG_014-28b>
達¶者乎亦人之自為有以致之耳以叔暘之才其所視¶
以為重輕者宜如何而奚以是為戚哉於是論者然¶余
言請以為叔暘贈¶
　　贈金谿呉仲實序¶
道本於人心非幽深𤣥逺不可知也而人鮮知之邪¶說
惑之耳古之為邪說者其言異其術異其名亦異<md:KR4e0074_SBCK_014-24b>¶其心
亦自以為異於聖人之道故其說易攻而民之¶智者不
之信後世之為邪說者其言與術皆異至於¶問其名則
<pb:KR4e0074_WYG_014-29a>
自以為儒問其所宗則以為得聖人之傳¶故智與愚者
皆溺焉聖人之道載於經可知矣未嘗¶使人求道於博
文約禮之外聖人没明道者莫過於¶子思孟子而二子
之所言近而身逺而天下要其原¶則本之天命語其事
則愚夫愚婦皆可知之亦未嘗¶為窈𡨕𣺌邈之說使人
不可致詰也後世邪說者則¶曰文不必博也禮不必約
也道之妙不可以言傳也¶嗚呼是果道邪以聖人之智
睿七十子之偉傑其過<md:KR4e0074_SBCK_014-25a>¶於人亦逺矣然而必學於詩書
<pb:KR4e0074_WYG_014-29b>
禮樂六藝之文至於¶終身而不厭彼邪說者則曰六經
不必學也必求於¶吾心俟其頓明忽悟而後可嗚呼是
果何道耶且經¶之作何為也聖人思已之身不能常存
以淑來世故¶載其所言所行者使人取法焉耳今人必
謂無所用¶乎經而可以為聖賢則邪說者果勝於聖人
也耶棄¶書語絶念慮錮其耳目而不任而僥倖於一旦
之悟¶者此西域之異說愚其身而不可用於世之術也
而¶學之謬自附於聖人而曰聖人之道固如是不特誣
<pb:KR4e0074_WYG_014-30a>
其身而又誣後之學者何其甚惑耶自斯道之不明<md:KR4e0074_SBCK_014-25b>¶其
欲惑斯民者亦衆矣然墨者不諱其名為墨楊者¶不諱
其名為楊申韓老佛之徒各不諱稱其名故放¶言而驅
之則人隨以定其為害可息也天下之大害¶莫甚於名
是而實非異端其實而聖賢其名此士所¶以從之者衆
也然非彼之過也從之者愚也今有人¶焉棄稻黍而噉
橡栗雖無識者亦知其為愚矣棄孔¶子子思孟子而不
師而求異端之似者師之孰謂其¶智耶金溪呉君仲實
<pb:KR4e0074_WYG_014-30b>
儒者也學孔子子思孟子之道¶而不變於流俗者也其
為學甚富其為文辭甚達是¶皆彼之所棄者而呉君獨
盡心焉余慕其善為學也<md:KR4e0074_SBCK_014-26a>¶其自京師将歸故論邪說之
害以贈之俾告其鄉人¶嗚呼斯道之不明久矣謂余言
為然者其有志於道¶者乎¶
　　送平元亮趙士賢歸省序(考郭士淵集/當作牟元亮)¶
文所以明道也文不足以明道猶不文也三代以上¶斯
道明故其文簡三代以降道晦而不章人各以意¶求之
<pb:KR4e0074_WYG_014-31a>
故其文繁呉之人論舟可一言而喻胡羗之人¶終日談
而不得其状知與否之異也聖人之言如書¶易春秋之
所載孔氏弟子之所述片辭可以善其身¶而治天下豈
好為畧哉無所用繁也荘周荀卿之著<md:KR4e0074_SBCK_014-26b>¶書其辭浩浩乎
若無窮於道邈乎未有聞非工於言¶而拙於道也求道
而不得從而以言窮之雖欲簡而¶不可致耳然其文猶
未弊也自夫不狥道而狥人不¶求合於古而求合於今
者始相如開其源崔蔡暢其¶支魏氏迄乎唐初助其瀾
<pb:KR4e0074_WYG_014-31b>
者盈天下天下之言文者¶諛乎人而已矣宜乎時而已
矣何有於道哉唐之中¶世昌黎氏嘗一反之而道不足
以逮文宋之盛時程¶氏嘗欲拯之而文不足以勝道歐
氏蘇氏學韓氏者¶也故其文昌朱氏張氏師程氏者也
故其道醇合二¶者而有之庶幾不愧於古乎而天下未
見其人也嗚<md:KR4e0074_SBCK_014-27a>¶呼今之學者欲復古之文難矣古之道不
過譽於人¶不浮費於辭今則不然譽不過則人以為慢
辭不洽¶則人以為吝位尊則形於言勢卑則怒於色懐
<pb:KR4e0074_WYG_014-32a>
之出¶戸則裂而棄之矣古之道論是與非也必當賢之
與¶否也必嚴其辨不自棄其身不茍從乎時今之人不¶
然深謀則以為刺譏正言則以為擊排志乎道則訾¶以
為迂慕乎聖賢則謗以為誕師以是為諱而不講¶弟子
以是為嫌而不為嗟乎今之君子何由而復古¶之文乎
古之文也質今之文惟恐其不華也古之文¶也正今之
文惟恐其不阿也古之人所學者道今之<md:KR4e0074_SBCK_014-27b>¶人以道為不
必知也當今之世非豪傑之才惡能捄¶之乎匪遺乎今
<pb:KR4e0074_WYG_014-32b>
不足以追古匪弗願乎人不足以明¶道匪有得乎道吾
未見其能文也同郡牟君元亮趙¶君士賢太學之能文
者也國家将望之以復古之文¶吾喜古道之見於今也
於其歸省故與之論文¶
　　送吏部員外郎龔彦佐序¶
士惟不以富貴動其心然後可處富貴而成事功彼¶眩
惑於利達者未得之則覬且慕旣得之則誇且肆¶此其
識趣之陋烏能有所樹立於世哉夫禄之以天¶下而繫馬
<pb:KR4e0074_WYG_014-33a>
千駟常人思以其身易之而不可得而伊<md:KR4e0074_SBCK_014-28a>¶尹不屑一顧
視焉彼聖人者其心之所存卓然髙出¶萬物之表而物
不得以凂之其於天下之事也何有¶後之君子未嘗無
才也卒之不若古之豪傑立德宏¶而成功大者其所見
者淺而為富貴所&KR0502;也使其心¶有以自樂而不為外物
所移何有難行之事乎予少¶行天下求自重之士與之
遊而不可得昔年反乎鄉¶見龔君彦佐其言確然其貎
肅然其自視甚重而不¶肯少屈於人心固竒之及今十
<pb:KR4e0074_WYG_014-33b>
餘年復至京師而彦¶佐為吏部員外郎視其德如鄉閭
時不翕翕以趨勢¶不瑣瑣以狥利淡乎自守而不阿而
名公卿皆才其<md:KR4e0074_SBCK_014-28b>¶所為予官翰林與彦佐居相隣而班相
邇宜可以往¶來而彦佐非有故不至公事之暇閉門讀
書其被服¶飲食以儉為本人不知其受下大夫之禄也
於乎此¶可以富貴動其心者哉今年春彦佐居官及三
載例¶得還鄉省墳墓與之友者請文以相其行世以仕
而¶歸故鄉為榮人能言之若夫彦佐之志可與成功名
<pb:KR4e0074_WYG_014-34a>
而其進未已此則人之所未及知而予樂為鄉邦道¶之
也¶
　　送盧尚毅序¶
昔予在鄉邑邑士盧君友直以孝友著稱予每過之<md:KR4e0074_SBCK_014-29a>¶見
其子尚毅方十五六貌質端厚操筆書大字有法¶市野
子弟從其遊者滿堂尚毅坐其中訓飭之莫不¶帖帖畏
服心竊識而竒焉後數年選為縣博士弟子¶員予宦學
蜀秦間繼而聞其以才領鄉薦入太學由¶太學生以事
<pb:KR4e0074_WYG_014-34b>
例出為幕官去年天下大比尚毅就山¶東鄉闈試在高
等今年羣士大㑹於禮部尚毅預亞¶榜得為常德教授将
行以贈言為請嗟乎自予識尚¶毅至今二十年予日衰
且病念昔少壯時意氣豐盈¶開口論天下事若無難為
者見古人所為少不惬意¶輒抉擿觝排今年四十有四
囘視曩日若二人然<md:KR4e0074_SBCK_014-29b>¶日黙黙省已所遺闕惟恐所為或
愧于天俯仰班行¶中上不能致主上下無以潤澤斯民
復顧戀未能一¶旦引去以休於田里每自訟不暇而何
<pb:KR4e0074_WYG_014-35a>
以為尚毅贈¶哉况尚毅自童稚時已為人師今年踰三
十治經為¶文皆不在人後以是而師大郡其不難而易
也章章¶矣而予何以為告雖然古人所謂師云者非止
治經¶為文而已也盖有道德之憲政事之傳其本乎正
身¶以率之而不在法制䂓約之淺也是以師之所教弟¶
子之所學皆非後世所及今尚毅之父以孝友聞而¶尚
毅質重不華其為學必有異乎世俗之學者俾他<md:KR4e0074_SBCK_014-30a>¶日湖
湘之間聞有師道可稱者安知非吾尚毅也夫
<pb:KR4e0074_WYG_014-35b>
　　贈劉君序¶
天下之吏卑者衆而難為惟其衆也故仕者自意雖¶有
善績終不足以取旌顯於世由是多毁蔑亷隅與¶俗相
媮汨上下惟其難為故人無自固之心惟僥倖¶兾得盈
嵗月即棄去不省是以庶職多不脩闗市之¶官卑而尤
衆者也其不脩為尤甚此雖勢使之然吾¶意亦謂有志
者寡故耳君子之仕烏有崇卑難易哉¶食其禄則思盡
其心上之知否固不暇計茍祈人知¶而為善則為善者
<pb:KR4e0074_WYG_014-36a>
少矣有志者弗為也觀乎居大位<md:KR4e0074_SBCK_014-30b>¶者不足見人之志在
下位者不廢其職惟有志者能¶之廬陵劉君思忠以儒
被選擇征闗市於蘭溪三年¶恒賦不損於初而民稱其
亷行旅稱其惠士大夫頌¶其能聞其去皆惜之非有志
其能然乎先王之為治¶使有位者皆務脩其職非能督
之使不敢懈也懲勸¶之道明焉耳若劉君之為先王之
所宜勸者也今上¶方以治功望於下烏知異於先王之
時哉余将於劉¶君之行徴之
<pb:KR4e0074_WYG_014-36b>
　　奉教送宣慰使楊鏗還播州詩序¶
上帝以我大明能慎徳撫民付畀萬方禹益之所紀<md:KR4e0074_SBCK_014-31a>¶漢
唐之所治彌天際海㒺不來臣播州宣慰使臣楊¶鏗當中
夏甫定即來附屬春秋奉方物貢獻京師訓¶教兵民供
徭輸稅俗淳盜息比於内郡使介行旅交¶稱其能洪武
二十七年春入覲蜀都王嘉其忠于天¶朝也燕勞寵錫
禮秩加等厥既辭有教曰鏗甚忠知¶臣職長史宜合儒
臣賦詩以送之且命臣序之臣乃¶言曰地無逺邇人無
<pb:KR4e0074_WYG_014-37a>
中外惟克履道斯為賢能永受¶福禄惟忠惟孝皆上帝
所賦福善禍滛實命之常環¶國之境其地十百於播州
以雄長一方者世不乏人¶而播之楊氏獨繇唐季逮今
六百年祖孫相傳靡有<md:KR4e0074_SBCK_014-31b>¶失墜豈甲兵險阻果足以自全
耶盖以能繼忠孝奉¶臣順而受福于天人也世有負固
自驕以取顛隕者¶視臣鏗之賢為何如是宜見寵嘉於
賢王以華楊氏¶之子孫豈特傳一時而已哉臣鏗還其
宣聖朝及賢¶王德意以告諸部族俾勿怠則臣鏗之忠
<pb:KR4e0074_WYG_014-37b>
可歌者滋¶大矣然則諸君子之詩殆其權輿乎臣鏗字
廣成别¶號庸齋好學知義理其先出於宋贈太師業世
以忠¶勇稱其守臣節盖有所自云¶
　　送樓君士連謁選入京序¶
貴玉之國多䃉好鳯之國多鶠名之所在偽之所趨<md:KR4e0074_SBCK_014-32a>¶也
然良工不以多䃉而訾玉君子不以多鶠而嘲鳯¶務識
其真而已玉與鳯何異耶今天下尚儒四方之¶以儒名
者駢錯闕下誦先王之道立雋功於當世者¶不為少矣
<pb:KR4e0074_WYG_014-38a>
其中真名而偽行者亦豈無之哉或者見¶其然謂儒為
不足用殆未之察耳其不足用者豈皆¶儒也耶疑斯說
者曷不於樓君士連觀之樓君金華¶太史公之門人誦
先王之道有年矣其文辭行術粹¶然不汚公嘗口稱之
向者出而應有司之選主宣寧¶仁壽兩縣簿皆以憂去
官雖未究其設施而其及民¶者盖累見矣使稍崇其階
大其職豈不足以成功名<md:KR4e0074_SBCK_014-32b>¶哉於其除服而出也吾知其
有所遇也夫士患無真¶材不患不遇有材矣雖不得位
<pb:KR4e0074_WYG_014-38b>
弗失令名無材而居¶尊位多見其無益也古之儒者豈
徒誦說浮文云爾¶哉将以行其所知也聖人之道具乎
六經四子之書¶皆可行也茍舉而措之天下可不勞而
治况其小者¶乎自夫道之不明邪說布乎域中所遵而
守者皆法¶家之言烏在其為儒道也以彼為世守之具
則謂儒¶為不足用固無足怪者世之鄙儒因其言亦曰
吾之¶道止云云耳非世所緩急也由是聖人之大經墜
地¶雖幸逢斯世有振之之漸然其壊爛已久非一朝夕<md:KR4e0074_SBCK_014-33a>¶
<pb:KR4e0074_WYG_014-39a>
可理固有志者之所隱惜也吾之此言不於樓君發¶其
将何從而發乎樓君幸以道自處見儒衣冠者則¶告之
曰天子方以儒圖治各務𢎞道愼勿為䃉為鶠¶以累玉
與鳯哉¶
　　送解元振先生還廬陵序¶
於道誠有所得而養之純守之篤則不為外物之所¶移
習俗之所變彼摇奪於利欲漸瀆於汙卑者皆無¶得於
道而然也斯道行乎天地而具乎人心人莫能¶違之而
<pb:KR4e0074_WYG_014-39b>
不能知之或能知之而不能得之是以𡨕而¶居瞽而蹈
終其身而不能盡其性之所有加之以富<md:KR4e0074_SBCK_014-33b>¶貴則驕處之
以貧賤則屈習之以機巧則遷天之全¶以與之者至於
喪失拆裂而無遺是不亦可悲也哉¶然非其人之過也
生也非其鄉學也非其師莫或啓¶之而戕之者衆無惑
乎其不能有得也廬陵自宋盛¶時為文獻郡名人碩儒
之有得於斯道者後先相望¶解氏為郡大族異時嘗有
聞於天下元振先生少為¶其家良子弟受業諸父濯磨
<pb:KR4e0074_WYG_014-40a>
講切以求孔子孟子之¶所傳既而若有得焉涵焉而益
深持焉而益完遂温¶然為君子江湘之間多知其名洪
武癸酉四川藩臣¶發幣徴校士子之文賢王方篤志聖
學稽古禮士因<md:KR4e0074_SBCK_014-34a>¶蒙召對賜坐從容諮訪元振坦夷愿諒
言不致飾而¶陳義無隱其自守堅確不可變遷王甚嘉
奨及其告¶歸特賜以詩而以朴直稱之復教羣臣咸賦
詩以送¶之今世學古之士藝能才術如元振者雖不多
見然¶不可謂果無其人也至其言行循乎道取舎去就
<pb:KR4e0074_WYG_014-40b>
不¶溺於俗求如元振者其可多致乎是以讀王之詩而¶
不能自己於言既以明元振之學過世之人抑以見¶賢
王以道取人非盛德不能也¶
　　送周宗傳省親序¶
吾台在宋時為東南文獻郡于時至宰輔者六七人<md:KR4e0074_SBCK_014-34b>¶列
侍從典方州者以數十計亦盛矣哉官爵之盛不¶足深
道吾獨慕其時道德文學之美形諸事業著于¶簡冊皆
崇偉光大非後世可及豈其時人才素賢乎¶亦上之人
<pb:KR4e0074_WYG_014-41a>
有以化之也曩時文獻無遺弊陋不振者¶七十餘年豪傑
之士生乎其間者亦衆矣而終有愧¶於昔心竊痛之以
為盛衰之理常相仍而行庶幾將¶復宋時之盛乎及今
天子立十餘年而吾郡之士稍¶稍可觀或出而治民或
顯于朝廷其所為輒出他人¶右固已占其兆矣及來太
學與其士游問學士之秀¶而人輒推吾台余獲求而徧
交之其文辭純美而材<md:KR4e0074_SBCK_014-35a>¶質秀朗者果吾台人也余於是益為
鄉邦喜今年上¶擇諸生之尤者四十有二人賜襲衣持
<pb:KR4e0074_WYG_014-41b>
束帛歸省其¶親他或連數郡無一人而台之在行者三
人焉周君¶其一也上臣庶徧四海守土之吏理兵之将以
萬計¶而幣帛之賜及其親者數十儒生獨先䝉之豈端
為¶諸君哉所以耀天下之觀聽使為儒者知所勸耳是¶
今之行雖窮塞絶漠之夫猶當興起為學况吾台文¶獻
故邦乎况躬承其賜者乎又况若宗傳之賢者乎¶宗傳
歸而告吾長者語吾朋友凡生吾台者皆當為¶台自重
守官職則先德化後刑罰居田里則崇孝悌<md:KR4e0074_SBCK_014-35b>¶厲亷恥以
<pb:KR4e0074_WYG_014-42a>
為細民先宗傳亦尚考論道徳文章之緒益¶充其所為使
他日朝廷講人才之美必先吾台道風¶俗之淳亦必首
吾台而吾台果復宋時之盛吾深望¶宗傳之行也不然
非惟負上之恩亦非吾所望於台¶之人¶
　　送太學趙孝先從軍詩序¶
臨海趙君孝先為國子生其父老矣當為兵京師孝¶先
奮曰吾不代父誰當為父言者即告祭酒以願代¶状未
許則言于禮部事聞詔可之釋其父遣歸孝先¶得命喜
<pb:KR4e0074_WYG_014-42b>
不自勝如疾甚遇藥如積雨獲見日月如羈<md:KR4e0074_SBCK_014-36a>¶旅亡聊而
獲禄位也即變服以行愛孝先者曰孝先¶誠愛父矣然
何不自重也有才如孝先蓄德踐行如¶孝先有聲名如
孝先旦夕當為美官官于朝而以情¶請上未必不許也
而何急自代為哉為世惜才者曰¶國家地盡四海執干
戈職戰守者如林而少者豈一¶兵乎而使孝先為之也
夫以孝先行能用之誠當其¶所長於民必有補益課其
績效孰為寡多烏可狥一¶夫之私願而失良士哉孝先
<pb:KR4e0074_WYG_014-43a>
之友方希直聞之曰愛¶孝先者非知孝先者也為世惜
才者安知國家之深¶惜乎以已視人則已重而人輕重
者宜先輕者宜後<md:KR4e0074_SBCK_014-36b>¶也以親視身則身輕而親重茍為榮
辱計而忘大義¶縱得大位何能一朝安中人且不忍為
况孝先卓卓¶良士乎聖天子天運神斷以成大業其所
舉措不易¶而審亦明矣豈不知孝先也豈不知兵之用
薄得士¶之效大也辟之天然将欲暑之必先寒之将欲
成之¶必先難之昭昭生於太隂隆隆隱於至㣲安知抑
<pb:KR4e0074_WYG_014-43b>
之¶非揚舎之非用乎安知萬金之非輕秋毫之非重乎¶
且士之所學以善俗化民為本孝先一舉而使天下¶士
莫不自濯磨奮發知親之不可遺禄位之不可茍¶由是
而子則為孝由是而臣則為忠有益於人紀豈<md:KR4e0074_SBCK_014-37a>¶不甚大
其於為人豈不甚可貴乎於是言者謝曰非¶聖天子之
仁不足以遂孝先之志非孝先之知學不¶能處其身以
道信乎士不可不學也乃相率為詩以¶美之而余書其
說以序之
<pb:KR4e0074_WYG_014-44a>
　　送危泰生序¶
臨海危生孟暘代其父輸作以死其弟國子生泰生¶請
傳於太史公歛其首歸𦵏泰生之友郭君士淵謂¶余曰
泰生悲其兄之不幸且不得志而歸子何以釋¶之乎余
曰人處乎世父子相聚乎一堂之内朝夕焉¶以問其飽
飢寒暑跪拜獻薦以致其歡忻而解其悲<md:KR4e0074_SBCK_014-37b>¶戚優游順美
以養其生此民之幸者以方乎孟暘遭¶罹患苦以死固
為不幸也然今人之得此者亦有矣¶而雜然而生寂然
<pb:KR4e0074_WYG_014-44b>
而死求其獲書於鄉胥閭史者且¶不能致况列於史官
今孟暘獨有得乎此矣不謂之¶不幸然則泰生勿以深
悲也且士之志上者在道德¶次者在勲業下者在利禄
勲業非位髙不足為則世¶之仕者特利禄耳使泰生即
得之不足為喜今舎此¶而去也誦聖賢之言以求性命
之㣲㫖徧覽古今之¶變以觀其得失成敗之原推之於
躬行以從事於古¶人道德之學其志之得者不亦侈乎
而可以瑣瑣之<md:KR4e0074_SBCK_014-38a>¶失為戚耶儒者之於患茍非自致之則
<pb:KR4e0074_WYG_014-45a>
安乎命而已¶孟暘之死命也泰生之不遇亦命也命出
乎天天其¶由人乎哉泰生之父賢而有文章其必識此
矣郭君¶曰子之言非特可以慰泰生且可慰其兄非特
可以¶慰其兄且可以解其父之憂而告其鄉人遂書以
為¶贈¶
　　送凌君入太學序¶
為士之患常在乎自處太淺而望乎上過深聖賢之¶道
至大矣其全可以治天下變風俗而其緒餘猶足¶以守
<pb:KR4e0074_WYG_014-45b>
一官化一鄉非止小材曲藝而已也故古之君<md:KR4e0074_SBCK_014-38b>¶子學之
終身而不敢以為成材周於用而不敢以為¶能今之士
不然所習者未脫乎剽竊誦說之間而充¶焉以為足所
能者不過乎室家隣里之近而肆然以¶為髙聖賢觀之
何其淺乎上之爵禄所以待賢者固¶古君子之所辭讓
而不肯居者也今之士則以為分¶之宜得處卑則覬乎
崇仕外則希乎内怨訐而悲戚¶勢取而力求其望乎上
非過深乎上之所以勞於育¶才而病於少功也然亦有
<pb:KR4e0074_WYG_014-46a>
故焉鄙生於所求貪生於¶所用求之盡其道則鄙者可
化矣用之當其才則貪¶者可消矣今之成均育才之地
也欲得才之美者而<md:KR4e0074_SBCK_014-39a>¶用之舎二者奚先乎士惟有慕道
德之志然後可以¶當大任有輕貴富之心然後可以成
大功是豈庸人¶所能及哉浦江凌允恭嘵然有志操以
郡諸生選入¶成均别予欲求予言允恭之才已為州里
所推予無¶以贊也然予恐其以所至者為足而過望於
上也故¶有以贈之
<pb:KR4e0074_WYG_014-46b>
　　送金文舉歸省序¶
共里閈聨姻戚而相恤者常人之所能勉居異郡生¶異
族而知相拯者惟君子能之自為孩提而識其靣¶見吾
父兄與之交游來往吾情與之熟也一旦遇患<md:KR4e0074_SBCK_014-39b>¶難不忍
而恤之則何難之有生而未之識也長而不¶與之交也
自非志意之相同道術之相感烏能相恤¶而不厭哉今
天子聚天下之才於太學而教之四方¶之人無所不有
而吾寧海惟郭士淵在焉士淵素弱¶多病一蒼頭侍其
<pb:KR4e0074_WYG_014-47a>
行亦老矣去年士淵疾作且數月¶殆甚既而其蒼頭亦
病饘粥幾無所仰其同舎㑹稽¶金文舉朝夕坐其側問
其飢飽安否烹藥進食時其¶所欲而奉承之或半夜渴
求水即持汲器以往或欲¶起不能行則扶掖而順其所
如及士淵之愈無難色¶今年余訪士淵於京師士淵為
酒飲我文舉為之具<md:KR4e0074_SBCK_014-40a>¶殽蔬持觴起勸客坐士淵下如事
其兄然余屬目視¶良久以問士淵士淵以告曰吾與文
舉素無平生歡¶而文舉視我如至親我無以報今文舉
<pb:KR4e0074_WYG_014-47b>
将歸省其親¶願子有以贈之余於是知文舉之為君子
也古之君¶子視四海如其戸限觀四海之民皆若同氣
之親老¶者父事之幼者撫之而不見其為他人故居乎
鄉則¶鄉受其惠居乎位則澤被乎民而推之及乎庶類
咸¶得遂其性彼誠知本而然也後世人不知本視其親¶
戚且有乖背之心况同類者乎是以僥倖得位則堅¶持
其私以行酷虐之政而生民之困久矣文舉方以<md:KR4e0074_SBCK_014-40b>¶材為
時所稱禄位之隆其所宜有也余所望者在乎¶知本耳
<pb:KR4e0074_WYG_014-48a>
視其於士淵若此則於民寧有不能加愛者¶乎且無位
而為善則事難而效寡有位而為善則勢¶易而功多文
舉於其難者且為之矣况於易者乎其¶功名之成也可
必矣余重士淵請故於其行道其已¶能者告其父兄使
知文舉之賢而以余所聞者告文¶舉俾益進乎大者也¶
　　送梁宏省親還廣東序¶
木不必皆産於泰華求其足用而已玉不必皆出於¶荆
藍惟其可寶而已材能之士何必皆齊魯韓魏之<md:KR4e0074_SBCK_014-41a>¶國哉
<pb:KR4e0074_WYG_014-48b>
茍能任之四海之内無不可用者不善任使雖¶鄰里之
人猶且相猜烏足為治乎昔嘗稱南士輕剽¶不可當大
事此北人自私之論三代聖人非不欲用¶南士也限於
封域不能有其地雖欲用而不可致爾¶春秋寓周之法
不鄙季札孔子論學文不鄙子游使¶孔子居乎位其将
不用南士乎亦将用其才也漢之¶時有徐穉節行髙當
世三國魏晉以後士之可稱者¶多南方之人唐之時與
魏徴齊名者曰陸贄為宰相¶有行義者曰張九齡贄呉
<pb:KR4e0074_WYG_014-49a>
人九齡南粤人也宋之盛¶世有杜祁公衍范文正公仲
淹皆居呉越間其後立<md:KR4e0074_SBCK_014-41b>¶功名有文學者率多江淮以南
之士孰謂不足用哉¶世之取法以為程準者莫過於孔
子而孔子未嘗鄙¶南士言治道之盛者莫過於漢唐宋
而未嘗不用南¶士然則論者果何所本哉其不足信亦
明矣今國家¶知其然凡任人命官惟以材而太學之生
海内之人¶無所不有已可以矯論者之弊而自私之人
猶竊竊¶相訾不置何其甚惑耶夫天之所以授人使為
<pb:KR4e0074_WYG_014-49b>
賢愚¶不肖者一而已何有南北之殊國家盡有宇内視
四¶海皆其閫閾何嘗有所偏厚而云云者譬之羣兒相¶
詈於慈母之前是可笑其無識也然南士亦有過焉<md:KR4e0074_SBCK_014-42a>¶誠
使能自治其身如古人立乎朝則著忠讜之聲處¶乎大
位則政脩而事治論者之喙将自息矣何以空¶言為乎
太學梁君南粤人也入學二年其師材之其¶友敬之其
将歸覲其親其鄉之人䝉由道來言吾故¶以南士之說
贈之
<pb:KR4e0074_WYG_014-50a>
　　贈盧信道序¶
吾鄉之士多秀而有文比三百載間其俗凡三變在¶宋
中世相髙以文辭逮乾道淳熈後聞大賢君子之¶風而
恱之重道德尚名節褎衣危巾講論性命言行¶必本乎
禮義閭巷之間絃誦之聲相接至於元以功<md:KR4e0074_SBCK_014-42b>¶利誘天下
衆驩趨之而習于浮誇負才氣者以豪放¶為通尚富侈
者以驕佚自縱而宋之舊俗㣲矣大明¶御宇内今三十
年屢詔誥四方剗削元之遺弊吾意¶士俗當復如宋時
<pb:KR4e0074_WYG_014-50b>
之美乎宦學于外久不與鄉人接¶未之見也今年臨海
盧信道由鄉貢進士奉詔閲兵¶籍於山南予獲與之語
其氣薫然以和其容翼然以¶恭叩其議論出入乎詩書
沉涵乎禮文又皆粹然以¶正一何其善自變也人不知
學則已為學不以宋之¶君子為師而欲達諸古猶靣山
而趨而欲適乎海也¶乾淳之學莫盛於朱子博文以致
其知主敬以篤其<md:KR4e0074_SBCK_014-43a>¶行而審於義理之辨此豈特朱子為
然哉自孔子以¶來固然矣然則師宋之君子固學孔子
<pb:KR4e0074_WYG_014-51a>
者所宜為也¶為士者莫不曰學孔子至考其術業乃與
孔子背馳¶豈足為善變哉予少有志於學於宋之故俗
每有槩¶於心焉悼流俗之失而喜信道之得之也故因
其歸¶俾告於鄉人使知學孔子必自宋之君子始以復
宋¶之故俗非予之私言也蓋亦聖明誥教之意也¶
　　送周景琰入試序¶
學莫善於自得自得而後能化辟之木然天之生也¶潤
之以雨露作之以風雷是物同得也及其培植既<md:KR4e0074_SBCK_014-43b>¶久其
<pb:KR4e0074_WYG_014-51b>
材或可以任梁棟其實或可以適口腹紛綸繁¶盛各效
其用於天地之間為辛者不假味於甘為甘¶者不求助
於苦松不必如栢而同歸於可用杞未必¶如梓而同至
於可斵皆成於其所自得而是物者亦¶莫知其所自由
夫是之謂能化古人之於學其取於¶聖人之經猶木之
待風雷雨露而後生也及其得乎¶斯理而致其成守其
恒者為善人達其奥者為君子¶而造其極者為賢士其
所得雖有大小之殊然其才¶智浩乎不見其窮道術確
<pb:KR4e0074_WYG_014-52a>
乎不為習俗所變未有假¶習陳言故迹而成事功者故
古人之於事有所不為<md:KR4e0074_SBCK_014-44a>¶而所為必名於後世以其自得
而化也不善學者則¶不然非不學乎經也而不足以得
經之理誦而習之¶則有餘推而用之則不達其於斯理
也恱乎目而不¶入於心窺其常而不究其變如觀寶玉
於富人之室¶非不知其可愛而不能使之為已用故有
所為必勞¶勩而無成是豈特學者之過哉教之者無其
術養之¶者無其素故耳國朝有天下思得足用之士而
<pb:KR4e0074_WYG_014-52b>
任之¶興學建師積以嵗月而考其自得之效數年以前
詔¶以今歲大比至期而郡邑諸生冠帶而集者以千百¶
計而臨海周景琰與焉景琰才良而氣温蓄乎學而<md:KR4e0074_SBCK_014-44b>¶聞
於人者已久其所能衆人知之而其所得者衆人¶則未
之知也今将試於有司出而用於世兹其漸矣¶景琰其
為善人以進於德乎為君子以化民敦俗乎¶抑為賢者
以致當今之治埀來世之則乎余心之望¶於景琰而當
世之願於天下之士固然也茍徒誦習¶陳言以求合於
<pb:KR4e0074_WYG_014-53a>
有司之選而不能周一世之用豈吾¶所謂善學者哉豈當
世之願於士也哉¶
　　贈林士恭序¶
黄巖林士恭好學而篤志其父将千兵鎮隣郡括蒼¶而
母夫人留居故第士恭欲處以奉母則無人乎父<md:KR4e0074_SBCK_014-45a>¶之側
欲久乎官所則無以慰母之心輕装美味奔走¶兩州間
以致其養問安之使踵相接也士君子聞而¶喜其孝今
年秋自括歸省母郡博士蘇公平仲為文¶贈之士恭以
<pb:KR4e0074_WYG_014-53b>
予善蘇公也示予於寧海且以贈言為¶請予無言久矣
然黄巖寧海同郡也士恭見知蘇公¶而予與蘇公故交
其道又同也焉能卒無言乎古之¶贈言者非以稱其所
已能盖以増益其未至者耳士¶恭之能養蘇公已言之
凡古聖賢之言孝皆士恭之¶所學而自知者也予将何
以為士恭贈哉雖然士恭¶亦聞天子之誥之論者乎㫖
甘温凊以適其口體定<md:KR4e0074_SBCK_014-45b>¶省愉恱以承其心志世俗以為
善事親矣而復有大¶焉者臣乎忠友乎信兄弟夫婦和
<pb:KR4e0074_WYG_014-54a>
以别官以奉法戰¶而致勇此孝之大要而復有小焉者
居處不可以不¶莊懼其或慢以辱親也言語不可以不慎懼
其招怨¶以危身也精㣲廣博雖堯帝之平章百姓大舜
之慎¶徽五典無以加之自皇王以來以訓誥化民未有
盛¶於今者也士恭之孝固美矣觀乎此也其亦有所未¶
至者乎茍有所未至其可不加之意乎夫言之善者¶雖
恒人可以為教而訓誥之所陳聖人之言也雖庶¶人不
可忽而天子之詔天下所當奉承以行者也孔<md:KR4e0074_SBCK_014-46a>¶子曰周
<pb:KR4e0074_WYG_014-54b>
監於二代郁郁乎文哉吾從周然則予之贈¶士恭非予
之私言也天子之意而孔子之法也蘇公¶學孔子者其
必有感於吾言也夫¶
　　贈劉文仲序(代太史公作/)¶
余未冠時游學郡城中與文仲之父劉君彦祥交劉¶君
時年三十餘鬚髯漆黒靣雪白褎然衣冠頡頏諸¶公間
方以功名為志少所推接然獨與余善館於别¶室朝夕
與語甚驩間命其子出拜五男二女長者七¶八歲小者
<pb:KR4e0074_WYG_014-55a>
三四嵗言笑啞啞眉目秀朗如畫圖競牽¶衣袂相追逐
則文仲兄弟而文仲其第六子也中更<md:KR4e0074_SBCK_014-46b>¶亂離余遁藏山
中不至城市者頗久後二十年兵革¶稍戢郡守辟余為
郡庠師授五經於諸生復見劉君¶劉君署金華縣典史
朝夕奔走大府形容衰憊不類¶曩時而諸子皆長大有
室女亦已笄且適人矣既而¶余赴召至南京留官儒䑓
出入翰林二十年以老引¶年乞身而歸每念劉君而文
仲訪予於浦陽脩髯長¶身大類其父予驚問劉君安在
<pb:KR4e0074_WYG_014-55b>
兄弟皆無恙否而劉¶君作土中人已十餘年其七子之
中惟文仲及一弟¶在餘五人皆已死矣嗟乎昔見劉君
雖少憊而壮氣¶勃勃不衰安知其遽死哉然劉君年已
至猶可不恨<md:KR4e0074_SBCK_014-47a>¶至其諸子余乃親見其孩提時嬉劇膝下
如昨日耳¶今死者已死而存者如文仲且近五十為老
成人則¶予雖欲不耄烏可得也文仲嘗被推擇為郡邑
吏復¶遷吏北平以省墳墓辭還其來訪我也不忘其先
人¶之交而余也追維平生之故寧不慨然乎盖古之仁
<pb:KR4e0074_WYG_014-56a>
人見舊故則相贈以言余耄矣欲無言者久矣獨於¶文
仲而有感乃述平昔之所見以贈之使兩家子孫¶知予
與劉氏有故而不忘相交之義云¶
　　贈王時中序¶
攻乎術者不足盡術之妙惟寓乎術者足以盡之天<md:KR4e0074_SBCK_014-47b>¶下
之術未有不深且博者也茍徒竊竊然學乎其粗¶而不
得於道則吾之精神智慮方為所役之不暇何¶由盡其
理而用之善學者則不然於萬物之理無不¶窮衆理之
<pb:KR4e0074_WYG_014-56b>
變無不察心之所得固已絶出於人由是¶而寓於術縱
横開闔無所施而不宜豈若專門獨學¶者之勞且陋哉
趙括以善兵自雄一戰而喪軍殺将¶犯兵法所忌而不
知淮隂侯平居飢餓困辱不稍自¶異於常人及乎為将
百戰百勝曰此在兵法顧諸君¶不察耳括區區小智梏
於一技而不達變淮隂之所¶學蓋有出乎兵法之外者
其成敗之効宜然也余嘗<md:KR4e0074_SBCK_014-48a>¶見世人好論醫而不善治病
每為人言學醫者不足¶治疾惟學道者乃能知醫聞者
<pb:KR4e0074_WYG_014-57a>
或疑其非或大吾言¶而不省盖知道者寡無足怪也邑
人丁公語予以臨¶海王君時中之善醫及其所治竒効
甚衆心固慕之¶而薦紳間多言時中之學包羅恣肆如
古方士如近¶世山林髙人其容貎簡寂如儒者其神氣
閑定如列¶僊之流莫能名其術也私益異焉既而余姑之
夫盧¶君有疾殆時中治之而瘳思所以報之時中笑曰
是¶果以恒醫遇我邪使我欲金帛為王公富人一舉手¶
富貴終世尚何為於此哉余聞而益異之從而與之<md:KR4e0074_SBCK_014-48b>¶言
<pb:KR4e0074_WYG_014-57b>
終莫測其為人也嗚呼所謂有道而寓於術者其¶時中
謂邪¶
　　贈四明邵真齋序¶
今年春余患痎瘧踰百日不止肌體瘠憊形容纍然¶兄
弟賔客憂而謀諸人忽之者以為不足治行且自¶愈危
之者以為瘧乆為蠱久且不可治余疑焉以問¶四明邵君
真齋君脉已笑曰謂不可治者固謬謂不¶足治而自愈
亦奚可哉然瘧之始作也一二日可止¶今數月矣欲速
<pb:KR4e0074_WYG_014-58a>
而暴攻之則損元氣我将徐守之而¶俟其自除既而兼
旬而瘧果漸瘳昔之憂者咸喜而<md:KR4e0074_SBCK_014-49a>¶德君各為詩文以記
其事君以醫聞東海上甚著於¶治余之疾特其餘事不
足為言也然余獨有感焉自¶昔天下國家禍亂之生其
初未必無可治之道也當¶其憂而謀弭亂之術才不足
者務為夸言以自髙每¶易之以惑世智不足者過為危
言以料事必難之以¶驚俗惟其不能燭乎事機之㑹究
乎治亂之原故眩¶於紛紜之變而不知所以治之若夫
<pb:KR4e0074_WYG_014-58b>
豪傑之士則不¶然其於天下之故以是而始以是而終
用某䇿則速¶成而勞用某策則淹久而逸炳然黙識於
心胷之中¶而不為羣議所奪如羲和推筴以考日月之
度造父<md:KR4e0074_SBCK_014-49b>¶王良執轡而知馬行之逺邇扁鵲見垣一方人
而知¶五藏之癥結無毫髪之不合斯湏之不讐茍得其
人¶而任之則烏有難平之事哉若邵君之於余庶㡬近¶
之惜乎其所治之未大也余少有志於是嘗辟諸醫¶以
為賈生善知脉而不善為方董生善為方而未嘗¶言脉
<pb:KR4e0074_WYG_014-59a>
周公之於齊魯預知其後之强弱治亂閲數百¶千載而
不爽此真知脉者也孟子之於齊梁并其為¶治之纎悉
而傳之此真知方者也恨今世無其人與¶共論斯事邵
君言論恂恂然類有道者得無秘之而¶未肯發乎於此
誠有得焉則喜而德君者非特余兄<md:KR4e0074_SBCK_014-50a>¶弟賔客而已也余
願於君悉聞之¶
　　送李生序¶
善觀璞者不觀其形而觀其色善觀人者不以其材¶而
<pb:KR4e0074_WYG_014-59b>
於其氣形可偽也色不可偽也材可强也氣不可¶强也
摩其外輝然而温栗然而潤人雖賤之吾必以¶為良玉
矣叩其氣肆然而直浩然而正雖未措於用¶吾必以為
美才矣古之育才者不求其多才而惟養¶其氣培之以
道德而使之純厲之以行義而使之高¶節之以禮而使
之不亂薫之以樂而使之成化及其¶氣充而才達惟其
所用而無不能加之以天下之大<md:KR4e0074_SBCK_014-50b>¶事而不勞優之扵廟
堂之上而不變窮之於荒陬陋¶巷而不憂其中有所受
<pb:KR4e0074_WYG_014-60a>
而然也故惟有所受者然後¶能有所為辟之大海然百
川之灌千載之積受之而¶不辭然後能涵萬彚載舟楫
而不難汙潢之水一葉¶加之則勝浮之以杯則沉矣故
君子貴乎有養也臨¶海李生宗魯在太學侃侃自許不
逐時軰俯仰嚢無¶一金之貲處之恒無憂色是非其氣
之足恃能然耶¶彼見寶貨而喜者死於寶貨者也以困
貧為憂者終¶於困貧者也故惟安貧賤而後輕富貴非
善養氣者¶烏能爾耶生之氣美矣能養之以道吾未見
<pb:KR4e0074_WYG_014-60b>
其終貧<md:KR4e0074_SBCK_014-51a>¶賤也今年生歸拜其親其友某為之請且言生
以布¶衣歸未有以慰其親請以言榮之余言不足以榮
生¶或者因余之言以求生則知生之所得者過於人逺¶
矣¶
　　送李叅政之官廣西序¶
丈夫生而遇聖神之主承信任之隆而居方伯之位¶得
施賞罸號令於千里之内亦榮矣哉信榮矣然君¶子不
敢以為樂也君聖則望其臣者深君之信任者¶隆則後
<pb:KR4e0074_WYG_014-61a>
世責吾者重所居者高而所治者廣則斯民¶議吾者衆
議吾者曰承君之任如是之大也而敷君<md:KR4e0074_SBCK_014-51b>¶之德以澤吾
民者猶有未至也後世責吾者曰彼之¶得君如此之隆
也而其事業若斯之隘也吾之君如¶堯舜矣吾猶未及
古之賢臣吾可不自省歟合三者¶而思之上恐負吾君
中恐負吾民下恐不免後世之¶求備将日夜憂之之不
暇奚所樂乎雖然吾才茍不¶足居乎位固不敢樂也誠
有才焉斯民有未安也吾¶告於君而圖安之斯民未入
<pb:KR4e0074_WYG_014-61b>
乎善也奉吾君之道而¶教之大而國家之法有未著也
吾以所得者告吾君¶為後世慮者或未至也吾将為之
賛助焉則吾可以¶不愧吾之職矣吾之職不負愧則吾
之心樂矣豈若<md:KR4e0074_SBCK_014-52a>¶無能者而戚戚為哉天台李君守恒以
美才為上所¶拔擢任内廷承㫖者三年今由左通政為
廣西布政¶司右叅政余知李君才甚充者也有方伯之
樂而無¶其憂者也於其往道其榮且樂之故以告使致
思焉
<pb:KR4e0074_WYG_014-62a>
　　送王文冏序(代太史公作/)¶
上既立太學以育才俊士六七年間竒能足用之人¶駢
興錯出布列乎内外為政咸有可稱已而慮文學¶之臣
未多見也乃詔丞相御史大夫擇弟子員質美¶而能文
者得三十有五人命博士躬與講說日程其¶業而歲上
其功丞相召諸生喻上㫖以為古之有文<md:KR4e0074_SBCK_014-52b>¶學者若游夏
以降漢之司馬遷班固唐之韓愈宋之¶歐陽脩蘇軾皆
傑然自立於世後世從而同之至今¶不衰諸生何異於
<pb:KR4e0074_WYG_014-62b>
斯人哉烏可以不勉皆謝而退莫¶不思自奮拔以稱上
意上猶恐待之或未至也十二¶年春復詔大臣曰朕甚
欲尊顯諸生恐其未悉吾意¶諸生入學之日久矣其歸
省其親賜其二親帛各四¶端有妻孥者擕以來月與粟
錢務得其歡心勿惜有¶司費於是㑹稽王生文冏承命
将還告余請曰上之¶恩諸生者至矣文冏未知所報願
有以教之余曰自昔國¶家之興駿功溢宇内盛氣薄日月天
地為之磅礴山<md:KR4e0074_SBCK_014-53a>¶嶽為之動摇必有異才之士出而宣之
<pb:KR4e0074_WYG_014-63a>
然後上下得¶其序神人和而庶物育否則灾害生焉¶皇
上有天下今一紀憲章文物無譲古昔思得異材¶出而
宣揚盛美播於無窮而諸生適逢其時一何休¶哉是詔
一出凡含聲鼓喙者皆當奮躍以効才技况¶諸生躬承
其寵而目覩其盛烏可不思報也士之有¶文患不逢治
世逢治世患乎無位不得被於人諸生¶以美才際盛時
顯位可必取誠能以游夏自視如上¶之所期豈非誠有
志者哉文冏歸見余友梁先生故¶太學也尚從而質焉<md:KR4e0074_SBCK_014-53b>¶
<pb:KR4e0074_WYG_014-63b>
　　送浮圖景昱序¶
周公孔子之道衰而異端出稍盛其後其說尤熾人¶趨
而信之最深乆而遂同稱於孔子曰儒釋世主惡¶其然
欲斥之者有矣然既撲而愈焰旣滅而復興惡¶者之五
六不勝喜者之千百延至於今塔廟多於儒¶宫僧徒半
於黎庶西域之書與經籍並用吾嘗求其¶故以為楊墨
名法之流其說與釋氏雖殊其違聖人¶之道則一然皆
不數傳輒不復續釋氏更千載而不¶廢獨何哉盖楊墨
<pb:KR4e0074_WYG_014-64a>
名法淺而易知不足以動人釋氏¶之術其深若足以通
死生之變其幽若可以運禍福<md:KR4e0074_SBCK_014-54a>¶之權惟其深也故過於
智者恱焉惟其幽也故昬愚¶之氓咸畏而謹事之而其
徒又多能苦身勩行固執¶而不為外物所移飾儒言以
自文援名士以自助故¶其根本滋固柯脩蔓延纒乎海
内無怪其與孔子同¶稱也然孔子之道猶天然豈以其
同稱而損哉有一¶善可取孔子且猶進之聖人之容物
固如是也况釋¶氏設教一本乎善能充其說雖不足用
<pb:KR4e0074_WYG_014-64b>
於世而可使¶其身不為邪僻不猶愈於愚而妄行者乎
故儒之於¶釋縱不能使歸之於正姑容之恕之誘之以
道傳之¶以文然後可使慕入焉四明璧奎昱師年甚少
從烏<md:KR4e0074_SBCK_014-54b>¶傷龍門海公為弟子性慕儒學頗至其來京師而
将¶還也海公屬予有以告之余非釋氏徒固無所告也¶
然曄師之居烏傷睹土田之沃室廬之稠市廛之富¶亦
以為盛矣人告之以京師為尤盛豈不疑之乎今¶至京
師而觀之然後知其不誣也夫人學於釋氏已¶久驟而
<pb:KR4e0074_WYG_014-65a>
語之以儒道之大不猶昔之疑京師者乎在¶乎造之而
已昱師其歸而求焉茍有得吾之言則去¶周公孔子之
道不逺矣¶
　　贈瑄藴中序¶
學道之士旣無求於利禄宜乎無所處而不安然居<md:KR4e0074_SBCK_014-55a>¶山
林者烟霞之與儔麋鹿之與朋去人羣逺世膠不¶獲從
名人勝流講說咨叩以廣其業其流多失之野¶宅市朝
者交乎王公薦紳以脩其文接乎碩師宿學¶以通其道
<pb:KR4e0074_WYG_014-65b>
茍不得幽夐絶特之地盤旋憇息以澄其¶志其流或近
於肆今佛者瑄上人則不然其始去天¶台而遊京師四
方之士多與之善巨公大臣多稱其¶賢上人日處鍾山
大靈谷寺雖近市朝而其志猶山¶林也今年将住持括
蒼之南明南明去郡城為甚邇¶有泉流林木之勝而郡
博士眉山蘇公之名聞天下¶上人道古言行於余視其
儀度通而和質而有文其<md:KR4e0074_SBCK_014-55b>¶論議理而節達而不浮翩翩
乎佳士也以是而得蘇¶公與之往來問荅其道寧有不
<pb:KR4e0074_WYG_014-66a>
進者乎余棄於時而¶居乎海上日與樵釣者伍欲從蘇
公而不可得於上¶人之行不能無所感焉雖然吾聞古
之有道者果有¶可樂生死不足為之變窮達不能改其
常而况於出¶處喧寂之細者乎是必有出乎見聞之表
者茍得其¶要則雖與蛙黽雜居而非辱軒冕在躬而非
榮蘇公¶之為人視無覩也聽無聞也而於理無不察於
事無¶不知豈非庶㡬有道者乎上人行尚以吾言問之¶
　
<pb:KR4e0074_WYG_014-66b>
　
　
　
　
　
　
　
　遜志齋集巻十四
