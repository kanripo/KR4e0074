# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:45
#+PROPERTY: JUAN 11

<md:KR4e0074_SBCK_011-1a>¶　書¶
　　復鄭好義三首¶
景常來辱書見招爲山中之遊適賤疾未可出未獲¶承
教月初欲到邑與醫商議服藥當取道石實到精¶舎聽
髙論也朋友日少鄙心豈敢一日忘諸公耶願¶各勉旃
使斯道不至於落莫拳拳之望也伯禮齋丈<md:KR4e0074_SBCK_011-1b>¶昆季前幸
<pb:KR4e0074_WYG_011-1b>
爲致意餘懷非靣言莫究不宣¶
恵書以先府君學行不傳爲僕責吾兄辭業不修爲¶僕
罪始而恐既而惑巳而思之斯二事也固有任其¶過者
而非菲陋無狀所敢任也夫古之君子於親之¶存既竭
其志力以爲養迨其殁思其姓名德烈不昭¶于天下於
是修身飭行務自樹立以顯揚之善稱于¶時功及于人
使人推其所本而歸徳於其親曰夫人¶之所立其父之
教也而其親之名以傳若孔子孟子¶於古昔聖賢遺佚
<pb:KR4e0074_WYG_011-2a>
賛述之者衆矣而未嘗一言及其¶親夫孔孟豈不愛其
親哉知夫己之所立者大親之<md:KR4e0074_SBCK_011-2a>¶徳不待言而顯也己可
以言之而且不言况肯以人¶之言爲重乎若夫以人言
而傳者自漢魏以來銘墓¶者始然其初也作於門生故
吏故其事爲可信其後¶門生故吏不敢自作則請於世
之聞人其文茍傳則¶其事亦因以不忘僕於先公不幸
弗獲同時執几杖¶在門生之列學業固陋又不能與世
之聞人者齒而¶古君子之所務以爲親名者吾兄之所
<pb:KR4e0074_WYG_011-2b>
知也今不以¶自責而責之僕無乃非其任也乎且僕求
於吾兄者¶古人之學也古人之條教具存其事始於通
萬物之¶理而終於盡性知命始於正身及家而終於仁
民育<md:KR4e0074_SBCK_011-2b>¶物由少至老而不以爲逺由中人至聖賢而不以
爲¶誣有未至焉自訟於心有未講焉資益於友未嘗敢¶
乖本末之叙而施怨於人也今吾兄所圖以顯親者¶不
以道而曰以辭所引以爲未至而歸罪於僕者亦¶不以
道而曰以辭如果以美其辭而已則亦奚取於¶學而僕
<pb:KR4e0074_WYG_011-3a>
焉敢承是罪哉雖然僕交於吾兄幾何年而¶吾兄之期
於我者辭也取益於我者辭也則僕之爲¶罪可知矣嗟
乎僕少之時妄自許與謂聖賢之道爲¶可速成學不得
其術企而望之茫然無所歸行乎衆¶人之途恤恤乎其
自悲先人之殁天下未有所聞每<md:KR4e0074_SBCK_011-3a>¶一念之若不欲生於
世是心也其與吾兄有異乎夫¶内不足光昭其先人而
謂其言可以取重於後世人¶皆知其不能也吾兄何辱
命焉雖然繼自今不敢不¶勉吾兄其益懋乎古人之學
<pb:KR4e0074_WYG_011-3b>
相與講其非是而惟道¶之趨則僕之獲罪於吾兄者尚
可贖于他日而吾二¶人先徳之傳其必有在矣幸安之
無遽不宣¶
前日相聚雖甚驩而談道講古之餘時雜以嘲謔私¶心
頗不喜以爲謔雖古人所不廢然不若無出諸口¶之爲
美故嘗僭爲吾兄䂓之臨别時又以相屬蓋朋¶友之義
在我者宜然而言之從與否則非所敢與也<md:KR4e0074_SBCK_011-3b>¶兹辱惠書
陳述夙昔攄發志意惻然引咎詞義懇篤¶且謂自此當
<pb:KR4e0074_WYG_011-4a>
絶不復爲覽之驚喜不能自己夫以吾¶兄之信道嗜學
於改過之勇特其細事固不足異而¶未免於驚者盖習
俗益降交友以諛說爲忠愛間有¶及於其身劘切過闕
輙頳爾變色以爲發己之短或¶陽受而隂踈之今不特
不加以怒而引咎不惟不忍¶踈棄而又歸徳焉此其越
於衆人也逺矣且片言之¶失未爲深過使好辯者處之
必援引古人以自解釋¶不笑之以爲不足聽則忽之以
爲不足改不務自訟¶而謂同浴譏裸者雖名士大儒不
<pb:KR4e0074_WYG_011-4b>
能免此今吾兄獨<md:KR4e0074_SBCK_011-4a>¶痛自懲創若負不潔然惟恐刮滌之
不亟假而事有¶大於一言者其有聞人之言而不改者
乎僕之所以¶驚且喜者此也然吾兄之意則美矣而書
復謂自歸¶鄉里所接見者皆俗子庸人故德不加進此
於義爲¶未善孔子曰三人行必有我師焉又曰魯無君
子者¶斯焉取斯聖人之厚鄉黨而不敢誣衆人若是近
時¶士大夫喜髙自大瞋目抵掌有孩撫一世之態皆棄¶
於孔子者也僕甚閔之甚厭之每自省察恐或蹈其¶失
<pb:KR4e0074_WYG_011-5a>
以爲狂愚之歸故與人處未嘗敢萌慢易意雖號¶爲無
知者亦與爲禮務盡其情盖資性才器之不齊<md:KR4e0074_SBCK_011-4b>¶其勢然
也所貴乎君子者以能兼容並蓄使才智者¶有以自見
而愚不肖者有以自全故天下無遺棄之¶怨必待與吾
類者而友之則吾亦將爲人所斥矣勝¶己者寧肯容我
邪寧海雖小邑著籍之民至三十餘¶萬才且賢者必衆
矣如僕者安足道今以僕故而卑¶鄉里之人甚非所望
於吾兄也夫因人之見信求辭¶語之過而言之不止其
<pb:KR4e0074_WYG_011-5b>
迹若好勝者然能受言如吾¶兄倘隱黙所疑而不以告
則爲不知言而失人矣故¶終一發之惟吾兄察焉正䝉
一書乃張子窮深盡變¶之論間有可疑者先儒己言之
學者信其易知者而<md:KR4e0074_SBCK_011-5a>¶缺其難通處可也必曰定是非得
失置去處於其間¶則烏乎敢若編集成書者以參同契
隂符經置諸太¶極圖通書之未此則甚非朱子本意耳
熱甚喜雨躬¶書不謹餘留靣談不宣¶
　　與章伯禮
<pb:KR4e0074_WYG_011-6a>
足下奮不溺於流俗眇然深思欲以禮義振其家聲¶收
既析之昆弟合㸑而食爲制成法以淑後人此世¶之所
僅有者僕雖庸陋固願觀徳于左右以佐末議¶相其不
及導揚盛美爲閭里光榮况足下有意乎振¶之其何說
之敢辭然不幸爲祖母所棄雖踰時越月<md:KR4e0074_SBCK_011-5b>¶以歲事之不
易柩猶在堂未獲襄舉方從父兄之後¶抒晨夕之哀徒
奉教命冒以衰服請見則人謂我何¶以吉服請見則葬
尚未畢釋哀凌禮諒亦非足下所¶以招之之意是以仰
<pb:KR4e0074_WYG_011-6b>
徳雖深而未敢承命者此也抑¶足下見招者豈以於聖
賢君子之道不有聞乎僕學¶甚陋言甚訥使胷中果有
所蓄造次未能發明而況¶真無有邪終日與人居未嘗
一啓口或稍啟口輒觸¶人而共譁之坐是自懲創彌不
樂言語縱欲時出片¶言料無明其㫖者復斷舌中止足
下雖雅好士將焉¶取於此乎雖然於足下則不敢隱盖
自古非言之難<md:KR4e0074_SBCK_011-6a>¶能知言者難也知言固難而能行之者
尤難也足下¶所欲則者金華鄭氏鄭氏之師太史公嘗
<pb:KR4e0074_WYG_011-7a>
爲僕言鄭¶氏初合食甚久而元之中世有曰某卿者勇
於適義¶於人言無不立行其心所嚮萬夫莫能回之以
故其¶所爲事多數百年士大夫家所未能行者卒能大
合¶其宗暴其聲光赫然揭於天下聞於後世國史之法¶
王公之貴茍無足稱皆擯而不錄而鄭氏以布衣叅¶名
其籍于今三朝果何以致此哉勇於爲善而知輕¶重之
分故耳其所爲法足下既已得之矣能師其勇¶而力於
行雖無待於法可也人孰不樂告以善茍信<md:KR4e0074_SBCK_011-6b>¶之未篤執
<pb:KR4e0074_WYG_011-7b>
之未堅一以爲可焉一以爲否焉則雖僕¶亦何能爲然
僕觀世之人不肯爲善者誠不達耳吾¶鄉雖小邑富且
貴者亦間見于時未渉數十年人已¶不知其姓名者多
矣此真賈豎之智烏足道哉足下¶獨能知其非是爲子
孫垂久逺之業自兹以往茍能¶益行所聞俾義聲光于
四方則僕也爲足下之里人¶亦預有耀矣當可爲之時
願加勉旃僕他日獲至於¶終䘮敢不承足下之命尚當
誦其所學與足下講之
<pb:KR4e0074_WYG_011-8a>
　　與趙伯欽三首¶
僕求友於四方十餘年可友者衆矣於同郡得一人<md:KR4e0074_SBCK_011-7a>¶焉
曰林右公輔尤僕之所敬者公輔氣髙而才敏於¶人鮮
推讓視人行行然有不滿之色前與僕書獨稱¶足下陳
元采文僕固已知足下非流俗人可及近入¶臨海見公
輔公輔說足下尤詳公輔之友張廷璧不¶相見者七八
年其人竒偉不肯茍伏人至語及足下¶必稱善因二子
而求足下之所造心已傾之久矣今¶乃承惠書爲論甚
<pb:KR4e0074_WYG_011-8b>
大爲辭甚達卓乎有曠視前古之¶意反覆覽繹嘉二子
之確於取人喜吾黨之士果有¶足望喜發於中而見於
外如獲大吕九鼎而載以歸也¶僕嘗恠近代道術不明
士居位則以法律爲治爲學<md:KR4e0074_SBCK_011-7b>¶則以文辭爲業聖賢宏經
要典擯棄而不講百餘年¶間風俗汚壞上隳下乖至於
顛危而不救者豈無自¶也哉私誠恨之不自知其不肖
亦欲有所發明損益¶以表著於世而習俗卑下學者牿
於舊聞不復知有¶學術竊竊詡詡茍且自恕或有志而
<pb:KR4e0074_WYG_011-9a>
才不足有爲或¶才髙而沉溺不返可與言斯事者惟公
輔耳公輔每¶與僕言未嘗不歎朋友足望者之少而有
意於足下¶也書之所陳謂近世文辭不能比隆於唐宋
而有取¶於僕僕無能之詞豈能過於近世哉使真有以
過乎¶人則亦藝焉而已而足下安取乎是且近世所以
不<md:KR4e0074_SBCK_011-8a>¶古若者足下知其故乎非其辭之不工也非其說之¶
不詳也以文辭爲業而不知道術雖欲庶乎古不能¶也
知道若行路然至愈逺則見愈多而言自異今欲¶至乎
<pb:KR4e0074_WYG_011-9b>
窮谷者言其所見不過泉石樹木禽鳥蟲魚之¶狀而已
比之遊乎雄都巨邑者見宫室之壯麗車馬¶之蕃庶人
民物産之瑰異變怪其言豈不有間哉故¶聖賢文辭非
有大過於今人其所以不可及者造道¶深而自得者逺
恒言卑論亦可爲後世法非剽襲以¶爲說者之淺也唐
之諸儒惟韓子爲近道其他俱不¶若宋宋之士以言乎
文固未必盡過乎唐然其文之<md:KR4e0074_SBCK_011-8b>¶所載三代以來未之有
漢何足以方之今人多謂宋¶不及唐唐不若漢此自其
<pb:KR4e0074_WYG_011-10a>
文而言耳非所以考道徳¶之㑹通而揆其實也僕嘗謂
求學術於三代之後宋¶爲上漢次之唐爲下近代有愧
焉斯道之盛衰其端¶微矣非明智睿達不能知之足下
何知之蚤邪雖然¶足下之論近代信當矣抑僕猶有說
焉世俗之患忽¶見而尊聞己之識既不能決是非醇駁
互相承傳以¶白爲黒者皆是也足下言之而僕聽焉則
謂足下謂¶知言士矣所與交者或與僕之見異則無乃
以足下¶爲方人好髙而爲驚世之論乎惟君子之所守
<pb:KR4e0074_WYG_011-10b>
不以<md:KR4e0074_SBCK_011-9a>¶毁譽而變茍慎所言而力於行以古之聖賢爲準
而¶不與近代較崇卑得失則古人且將畏足下近代安¶
足並乎又僕爲吾郡喜者寧獨若今而已乎久不談¶感
足下勤厚聊以此奉報適有疾不能躬書惟恕察¶
自足下别去屢辱枉問懷欲裁荅而居處僻左不與¶往
來者相聞念雖寄書必不能達又意足下在太學¶與天
下英俊相講切言道理文章者如林日有所得¶以開拓
其智識僕縱欲有言豈能出足下聞見之外¶哉以是執
<pb:KR4e0074_WYG_011-11a>
筆伸紙而復棄去者數矣近復承書懇懇¶然以弗獲相
與問學爲歎如僕之獨學寡徒固當發<md:KR4e0074_SBCK_011-9b>¶此歎於足下而
今乃反施之於僕足下之意則厚矣¶顧僕豈其人哉僕
於人事都不通獨古聖賢之書則¶若與己意合時或有
所是非感發輒寓諸文辭以自¶見當時君子不察其愚
而謬加寵引以爲可教坐是¶得虛聲於時而亦以是不
能及聖賢之門户每觀古¶人道徳事功之盛慙悔攻中
若無所自容以是深自¶懲創不敢有所作夸辭游辯㣲
<pb:KR4e0074_WYG_011-11b>
有與舊時類者亟毁¶棄之黙坐一室温習四書五經求
其㣲意之所在大¶法之所寓察諸身心而驗於事爲盖
欲自致於寡過¶之地而推其餘以及人其私指若此而
未知其能至<md:KR4e0074_SBCK_011-10a>¶乎否也足下以卓越竒毅之才志之所向
何所不達¶然所宜慎者在乎無蹈僕之所悔而求古人
學術之¶大全耳古學之弊莫甚於近代爲士者以文辭
爲極¶致而不知道徳政教爲何事爲治者以法律爲極
功¶而不知仁義禮樂爲當行士習益卑而治效愈下此
<pb:KR4e0074_WYG_011-12a>
豈古人所望於後世天下所願於君子者乎如僕之¶鄙
陋既無可用於時故深欲爲朋友言之庶幾復見¶古人
之盛使聖賢之學衣被海内固有志者之所樂¶聞也林
左民爲學近復何似王微仲兄弟一至於此¶可哀金陵
城中數千萬人惟此二人可語耳趙彦殊<md:KR4e0074_SBCK_011-10b>¶近在何處聞
已見其文得無與僕昔時所稱異乎要¶知如此輩人皆
不易得能益求其大者則甚善若止¶以已能者爲足則
可惜也太學之士與足下善者爲¶誰亦有相箴規者否
<pb:KR4e0074_WYG_011-12b>
僕近得陳元采書頗有一二語¶見教殊喜之不忘足下
有所見須以教我僕感之深¶亦不敢隱也¶
望雨久甚兹偶得雨又得陳元采至獲足下所惠書¶詩
此三事有鉅細其爲喜於僕均也天下學術靡靡¶日瀕
于壞非大賢異才不足振之僕憂之甚於旱可¶望者非
足下輩而誰耶才髙識明而嚮道篤義如此<md:KR4e0074_SBCK_011-11a>¶斯僕所以
喜也能繼是心愈進而不怠則可喜又必¶有過於今者
將天下同喜之而僕安敢私焉
<pb:KR4e0074_WYG_011-13a>
　　荅王氏交幣¶
使至伏辱賜書且有以惠之執事之意則厚矣而僕¶則
甚不安昔者嘗學諸師而竊聞聖賢之道盖取與¶之際
(闕/)君子慎守而不敢越不宜取而取者非義也¶不宜與
而與者亦非義也士無取於人之(闕/)者有賜¶則受之(闕/)
者有贈則受之舎是而受則離乎義也離¶乎義不得爲
君子執事泉布雖足以周人然義不宜¶以見賜明達雖
足以知人然(闕/)賜接教誨之日淺義<md:KR4e0074_SBCK_011-11b>¶不敢以爲知已而
<pb:KR4e0074_WYG_011-13b>
愛於(闕/)茍輒受之是忘義也執事¶所以過聽而加愛者
謂頗知義耳謂知義而忘義豈¶執事見禮之意乎執事
方以義合族義聲播於逺邇¶因加愛於人焉而違乎義
恐非執事所(闕/)居也故敢¶固辭若以僕嘗有文以美盛
徳而欲以爲報尤所不¶宜然也僕昔之有言者政所歸
美於義也言出於義¶也言出於義故人信而無疑使酬
以利人將謂餂乎¶利而有言非惟僕不敢當恐累執事
之髙義惟執事¶圖之(闕/)
<pb:KR4e0074_WYG_011-14a>
　　荅張廷璧<md:KR4e0074_SBCK_011-12a>¶辱寄詩五篇且誘之使決其可否足下之意良厚矣¶然
僕昧陋無識豈足知可否之所在邪意之厚而不¶荅則
人將以爲隱荅而不能稱見屬之心則人將以¶爲妄妄
過也而隱過之尤也足下吾友也固將有以¶正吾過試
妄言焉而求正之可乎足下之詩刻削森¶秀爲世俗異
味其辭信竒矣茍得此於世俗之士方¶推譽之不暇而
僕安敢言今足下眇然有志乎古凛¶乎其非世俗之人
<pb:KR4e0074_WYG_011-14b>
也倘不以古人之所至者爲準則¶爲卑足下矣而僕安
敢不言盖古人之道雖不專主¶乎爲詩而其發之於言
未嘗不當乎道是以雅頌之<md:KR4e0074_SBCK_011-12b>¶辭烜赫若日月雄厲若雷
霆變化若鬼神涵蓄同覆¶載誦其詩也不見其辭而惟
見其理不知其言之可¶喜而惟覺其味之無窮此其爲
竒也不亦大乎而作¶之者初非求爲如是之竒也本之
乎禮義之充養之¶乎情性之正風足以昌其言言足以
致其志如斯而¶已耳後世之作者較竒麗之辭於毫末
<pb:KR4e0074_WYG_011-15a>
自謂超乎形¶器之表矣而淺陋浮薄非果能爲竒也稚
子刻雪以¶爲娛目之具當其前陳非不可喜徐而察之
蕩而無¶遺尚焉取其爲竒也哉足下之爲竒固非此類
然㫖¶近味漓乏和平醇厚之韻得非所質之本未甚充
而<md:KR4e0074_SBCK_011-13a>¶從事於竒麗之末故邪不本之務而求攻於末是猶¶
棄木之根而蟠其枝以爲美欲其華澤茂遂弗可得¶矣
故聖賢君子之文發乎自然成乎無爲不求工竒¶而至
美自足達而不肆也嚴而不拘也質而不淺也¶奥而不
<pb:KR4e0074_WYG_011-15b>
晦也正而不窒也變而不詭也辯而理澹而¶章秩乎其
有儀&KR0177;乎其不枯而文之竒至矣然聖賢¶君子曷嘗容
私於其間哉盈而流激而發不求而自¶得者也足下於
此固已知之矣而出言命意未免有¶艱苦澁滯之態者
求於言而不求於言之所從出無¶惑乎其難也今天下
學者靡靡焉惟習之所同潜竊<md:KR4e0074_SBCK_011-13b>¶陽剽無所顧忌以爲能
詩不可勝數欲其知所趨向¶由大路而不失驅馳之節
者舎足下莫先焉而僕猶¶僣有所言多見其妄也雖然
<pb:KR4e0074_WYG_011-16a>
不知而妄言僕誠過矣¶使妄言而偶有益於人豈非好
古者之所樂聞乎昔¶有貴人之子病蠱而求藥於醫醫
偶出其妻以毒鼠¶之藥付之貴人之子服而且泄既而
疾良愈自醫者¶言之其藥信妄矣自愈者言之孰知其
妄與否乎僕¶嘗怪風俗頹巧相師爲佞至於朋友亦以
䛕恱爲忠¶近得陳元采書殊有箴教之益切中吾病爲
之喜而¶忘食如吾子所戱粉飾繪畫以爲古人復生令
人慚<md:KR4e0074_SBCK_011-14a>¶恨(闕/)　　　　　　歸乎庸衆人之域今得元采
<pb:KR4e0074_WYG_011-16b>
而¶後知之所望(闕/)　　　　　　之兄愛也無以爲報¶
適有近詩十章及勵志詩十章今以寄元采足下幸¶一
閱之以僕之懐元采(闕/)　　　　　　　　以爲¶教而
不怪其爲妄發也五詩中哭許士修詩最¶(闕/)
　　之他詩用韻多有與古人異者行辭有¶未妥帖者
考之漢魏諸作必自得之此特末失耳茍¶得其本當知
鄙言果非妄也¶
　　與友人論井田
<pb:KR4e0074_WYG_011-17a>
僕向者僣不自量竊傷三代聖人公天下之大典墜<md:KR4e0074_SBCK_011-14b>¶地
已久見今國家法立令行寔足以乗勢有爲舉而¶措之
無所難者故著論井田之事可復不疑僕雖不¶才亦嘗
三思之而熟究之非偶爲是夸談也然每患¶有志者寡
無與論講明之者始見吾子行淳貌古心¶獨慕焉以爲
可語斯事故出而示之意吾子異於流¶俗人今吾子乃
不察其道而横爲異辭以非之謂不¶可行於今此流俗
人之常言僕耳聽之而幾聵者也¶吾子安取而陳之哉
<pb:KR4e0074_WYG_011-17b>
且人之言曰古法有不可行於¶今者若井田是也斯言
甚惑也古之時席地而食手¶掬而飲㰱血而啗毛衣皮
而寝革爲巢爲窟以相居<md:KR4e0074_SBCK_011-15a>¶拍手鼓腹以爲樂此其不得
已也固不若後世宫室¶鐘皷服食器用之美且適也若
此者非惟不可行亦¶不必行以其非中制也若井田者
更三四聖人而始¶大備酌古今之中盡裁成之理生民
之鉅方禮義之¶所由立也古者之世富庶勝於今風俗
美於今上下¶親洽過於今國之盛強且久過於今曷爲
<pb:KR4e0074_WYG_011-18a>
而不可行¶哉人又言曰禹之洪水桀紂之暴虐人民稀
少故田¶可均夫古之時人民之衆後世莫及井田雖未
行而¶人欲其行其端已見矣桀紂之暴非若秦隋之糜
爛¶其民也湯武誅其君而已非若戰國秦漢之際殺人<md:KR4e0074_SBCK_011-15b>¶盈城野民何爲而少哉今天下䘮亂之餘不及承平¶十
分之一故均田之行莫便於此時而吾子乃援王¶莽嘗
行證之以爲不可益謬矣且王莽之亂非爲井¶田也欺
漢家之老母而奪其璽稱制於海内海内之¶人憤怒思
<pb:KR4e0074_WYG_011-18b>
剖其心而食之故因變奮起使莽不行井¶田海内亦亂
莽亦誅死於井田何有哉吾子又謂漢¶唐不行今欲行
之難矣尤非知本之論也漢唐不行¶者非不可行也未
嘗行也漢高祖之世可行也而時¶無其人導之唐太宗
有志於三代之盛而魏徵之流¶未知先後不能輔之以
成大業孰謂不可行也流俗<md:KR4e0074_SBCK_011-16a>¶之謂不可行之者以吳越
言之山溪險絶而人民稠¶也夫山溪之地雖成周之世
亦用貢法而豈強欲堙¶卑夷高以盡井哉但使人人有
<pb:KR4e0074_WYG_011-19a>
田田各有公田通力¶趨事相救相恤不失先王之意則
可矣而江漢以北¶平壤千里畫而井之甚易爲力也東
海有魚曰鯤身¶如丘山動則雷震遊則濤湧橋井之蛙
未嘗識也伸¶其股而自託曰東海寧大於井乎鯤魚之
大孰若吾¶股乎今未知天下之故而曰井田不可行者
是橋井¶之蛙之類也且僕鄙固之意以爲不行井田不
足以¶行仁義者非虛語也仁義之行貴人得其所今富
貴<md:KR4e0074_SBCK_011-16b>¶不同富者之威上足以持公府之柄下足以鉗小民
<pb:KR4e0074_WYG_011-19b>
之財公家有散於小民小民未必得也有取於富家¶者
則小民已代之輸矣富者益富貧者益貧二者皆¶亂之
本也或難僕以爲陳渉韓信非有陶朱之富而¶豈富者
爲亂哉以此論井田踈矣是殆不然井田之¶行則四海
無閑民而又有政令以申之德禮以化之¶鄉胥里師之
教不絶乎耳苛取暴征之法不及乎身¶何苦而亂乎使
陳渉韓信有一㕓之宅一區之田不¶仰於人則且終身
爲南畝之民何暇反乎僕故曰井¶田之廢亂之所生也
<pb:KR4e0074_WYG_011-20a>
欲行仁義者必自井田始吾子<md:KR4e0074_SBCK_011-17a>¶欲舍井田而行仁義猶
無釡而炊也決不得食矣夫¶不以釡炊雖愚婦知其不
可不以井田爲治士大夫¶安之豈智顧不如愚婦哉抑
習俗之移人也俗之降¶衰日趨而日下特立而不變者
惟豪傑之士能之吾¶子儼然在縉紳之列不務明聖人
之道以淑來者而¶非先王之制甚爲吾子不取也僕訥
不善爲辯性頗¶質又不喜爲媚故直以故告吾子孟子
不云乎不直¶則道不見然則僕亦非過也將以明道也
<pb:KR4e0074_WYG_011-20b>
吾子倘有¶疑於心當以見教僕尚能終其說不宣¶
　　與黄希范<md:KR4e0074_SBCK_011-17b>¶教頹俗變以來士君子不復知學術之大全足已而¶自
畫安陋而習惰謙益虛遜之道消而驕慢荒怠之¶風熾
吾兄以敦篤之資濟以英敏之識學足以致其¶所當知
文足以暢其所欲言而能忘己之長而下於¶少舍己之
才而問於愚汲汲然如不及此固于今之¶所罕見而學
道者過人之節也顧僕豈足以承之僕¶自視資甚陋業
<pb:KR4e0074_WYG_011-21a>
甚淺無趨走唯諾之才有朴訥魯鈍¶之累希世應時之
人見而不嗤鄙之者鮮矣而將何¶說以副吾兄之求乎
抑乖於時者必有合乎古異於¶俗者必有同乎道吾兄
誠不爲俄頃斯須之計而有<md:KR4e0074_SBCK_011-18a>¶志乎聖賢之用心則僕竊
嘗聞其一二矣焉敢卒讓¶焉第京府見辟迫趣上道雖
欲攄吐藴蓄而無由千¶里遣徒贐以束帛而缺然無以
報不勝愧怍吾兄少¶加容察則可以爲報者尚有俟於
他日也
<pb:KR4e0074_WYG_011-21b>
　　荅閿鄉葉教諭¶
郡守王公至辱示以劉翰林黄伯生所爲詩集序且¶俾
有述焉物之美者無所待於外有待於外者皆持¶不足
之心者也照乗之珠盈尺之璧不幸而寘諸泥¶塗瓦礫
之中其光氣之晶瑩朗㓗者固在及識者得¶而有之雖
棲之於故篋襲之以敗絮連數十城之價<md:KR4e0074_SBCK_011-18b>¶自若也若夫
藉之以良錦韜之以文匱盡飾乎其外¶而彰其美以示
人則其中之所存者可知矣執事之¶詩僕雖未獲見而
<pb:KR4e0074_WYG_011-22a>
伏讀之然因二君子之言而求之¶蓋可以無待於外者
也茍無待於外雖二君之言已¶爲過而况復有待於無
能之辭乎且古之所謂序云¶者盖以明作者之意如詩
書篇端皆有小序而復有¶大序加其首者是也小序或
出於史臣或出於後之¶賢士大夫序之作者皆古之聞
人然其中得其言而¶遺其意執其意而失其事往往爲
經文之累者亦不¶爲少則序之無益亦已明矣賢士聞
人之爲序猶不<md:KR4e0074_SBCK_011-19a>¶能有益於經况今之爲序者能有益於
<pb:KR4e0074_WYG_011-22b>
執事之詩哉¶自詩書以下作者莫不有序或同志者指
其徳業之¶所至或門人故交發其所藴而歎惜其遭逢
初非有¶求於人而司馬遷班固揚雄之儔又直自述己
意以¶抒其竒偉之才固未嘗有待於外也唐人之能詩
者¶莫如李白杜甫甫詩當時無序者白詩李陽氷於其¶
既没嘗爲作序然其有無不足爲二子輕重而序者¶反
託之以傳惟韓退之偶然一言推尊二子至今人¶誦退
之之文而知李杜之不可及夫執事之詩信美¶而可傳
<pb:KR4e0074_WYG_011-23a>
則不求於人可也或自序其意可也以待後<md:KR4e0074_SBCK_011-19b>¶之是非可
信萬世如退之者之一言亦可也何其擾¶擾於世俗之
求哉且僕少而不專於學長而奔走於¶虛譽無暇以學
及今粗聞先聖人之道而欲從事焉¶其所學既不在乎
文而於文復厭棄不省故陋於文¶者舉世莫僕若也加
之闇昧庸劣無適時之資掛名¶庠序食斗禄以活養妻
子言不足取信於天下執事¶過聽而求之何爲計之䟽
也雖然今之儒衣冠者不¶爲乏人以文辭自任者麻列
<pb:KR4e0074_WYG_011-23b>
于周秦之疆不彼之求¶而於拙訥無勢者有望焉執事
之心殆非偶然者僕¶雖不能言烏敢卒愛於吾言乎哉
苐執事之詩足以<md:KR4e0074_SBCK_011-20a>¶自信而僕又未之見且劉黄既序之
矣是以未能奉¶命倘未即見絶或以草本相示使得窺
賦咏之大端¶庶幾可發舒所欲言譬猶故篋敗絮以藉
重寶而增¶榮則區區之願也太守志行甚美可爲湖學
薦紳賀¶屬患眼無聊不能一一¶
　　答劉子傳
<pb:KR4e0074_WYG_011-24a>
子傳教授侍史别久獲書甚嘉苐所以道譽僕者太¶過
三誦愧怍不知所謂今天下學者雖少如僕軰者¶宜可
以千百計何足稱讓而足下云爾哉足下豈以¶衆人猥
有所褒而然乎抑以年少有志姑與之耶茍<md:KR4e0074_SBCK_011-20b>¶襲衆人失
笑之談則自忖未見有下人者茍謂年少¶可喜而然則
僕常以暴得時名太早爲懼僕皆不敢¶承也僕性恬淡
不喜時名於道徳功烈之名且不敢¶居况文章一藝耶
是以常閉門不敢出與人交接聞¶人相奬許頭靣爲之
<pb:KR4e0074_WYG_011-24b>
發熱况形之於簡牘耶然足下¶非見䛕者顧曲愛僕不
覺其不然耳昔者楚大夫有¶愛玉者見白石即以爲玉
非不識玉也蔽於愛故不¶自知其不可足下取僕得非
楚大夫之玉之類也且¶鳳之爲祥自周至今三千餘年
無繼者至若前代所¶稱皆指野鳥之罕見者非真鳳也
其不易出如此今<md:KR4e0074_SBCK_011-21a>¶足下乃以喻僕僕何人而敢居之然
有一事不敢不¶爲足下言之僕有志於古人之道久矣
今之叛道者¶莫過於二氏而釋氏尤甚僕私竊憤之以
<pb:KR4e0074_WYG_011-25a>
爲儒者未¶能如孟韓放言驅斥使不敢横亦當如古之
善守國¶者嚴於疆域斥候使敵不能攻刼可也稍有所
論述¶愚僧見之輒大恨若詈其父母毁訕萬端要之不
足¶恤也昔見皇甫湜言韓子論佛骨者羣僧切齒罵之¶
矣韓子名隆位顯猶且如此况僕何能免哉士之行¶事
當上鑑千載之得失下視來世之是非茍可以利¶天下
禆教化堅持而不撓必達而後止安可顧一時<md:KR4e0074_SBCK_011-21b>¶之毁譽
耶狥一時之毁譽者衆此道之所由衰也然¶攻異端如
<pb:KR4e0074_WYG_011-25b>
攻病當追求其本魁然鉅夫非自耗其元¶氣病何由入
之今病已深善養生者當補元氣元氣¶既完病即易去
耳不然雖日有鍼砭我之元氣愈自¶損何能愈耶元氣
者斯道是也自朱子殁斯道大壞¶彼見吾無人是以滋
肆當今之世非大賢豪傑不足¶振起之茍無其力雖有
志何益邪足下以宏博之學¶有志乎斯道而居大郡以
興教化爲職誠能使千里¶之内皆慕而不敢爲邪他郡
之人又轉而取法焉居¶乎大位者又從而取法焉則斯
<pb:KR4e0074_WYG_011-26a>
道之盛可立待矣足<md:KR4e0074_SBCK_011-22a>¶下以爲何如旅中謝客人無可與
談者因書有足警¶發略陳固陋¶
　　荅許廷愼¶
往在京師士人從濠上來者多能誦足下歌詩固已¶窺
見胸中之一二去年在臨海遇林左民張廷璧二¶子問
足下言行滋詳二子自負爲竒才至說足下輒¶弛然自
愧以爲莫及也然後益信所窺之不妄近在¶王修徳所
得所録文章數篇及手書深欲讀之㑹僕¶家難作未果
<pb:KR4e0074_WYG_011-26b>
寓目輒引去重入京師道塗所行千餘¶里恒往來于懷
及到此獲嵗寒事記於友人家覽數<md:KR4e0074_SBCK_011-22b>¶行而大驚喜命意
持論卓卓不茍非流俗人所敢望¶也何足下取於天之
厚至是耶斯文世以爲細事然¶最似爲天所靳惜其賦
於人也銖施兩較不肯多與¶得之稍多者便若爲所記
臆時時迫蹙督責不使有¶斯須佚樂意此理絶不可曉
豈其可重者果在此邪¶不然何獨忌此而恱彼邪如僕
自揣百無所有以粗¶識數字大爲所困當危憂兢悚時
<pb:KR4e0074_WYG_011-27a>
自誓欲以所能歸¶諸造物甘爲庸人而不可得足下幸
安適無所苦而¶駸駸焉欲抉發竒秘以與造化爭也然
其取忌亦大¶甚矣得微亦蹈其所忌乎僕雖爲斯文喜
然竊以爲<md:KR4e0074_SBCK_011-23a>¶非計之得也雖然君子顧於道如何耳寧論
利害哉¶自古竒人偉士不屈折於憂患則不足成其學
載籍¶所該大半皆不得意者之辭也然後世卒光明崇
大¶又安知忌之於一時者非所以爲無窮之幸而恱之¶
於俄頃者非甚棄之耶此可爲足下道聊以發笑且¶自
<pb:KR4e0074_WYG_011-27b>
解耳左民多稱王微仲之賢恨無由見之適見其¶弟晃
仲亦雅士當是吾輩之秀大不凡也僕侍祖母¶故來此
其詳有所難言¶
　　與王微仲¶
僕於斯道固嘗學之矣而未至也向見足下贈廷璧<md:KR4e0074_SBCK_011-23b>¶序
文慊慊然欲以賢者望僕此安敢當哉孔子之門¶豪俊
士不可勝數顔子獨處其上而莫能先之當時¶且若此
况二千載後而謂有類之者雖常人知其難¶繼而足下
<pb:KR4e0074_WYG_011-28a>
歸諸無所肖似之僕其孰肯信之所以久¶感足下相待
之厚而莫知所荅者此也雖然告人以¶善者益也譽人
而不知其失者惑也僕不佞願爲益¶友於足下可乎古
謂儗人必於其倫蓋難乎其類也¶今謂金與玉爲同則
可謂金與石爲同則不可爲其¶貴賤之殊也孟子以禹
稷顔子爲同道蓋金玉之類¶也漢儒以黄憲比顔子是
猶石之與金也奚可哉今<md:KR4e0074_SBCK_011-24a>¶足下以顔子與黄憲並稱固
非尊顔子矣又以僕比¶二子其卑顔子也滋甚僕自度
<pb:KR4e0074_WYG_011-28b>
方今世不足儕恒人¶而况憲哉又况若顔子者哉而僕
焉敢當足下誠有¶意乎愛僕願以學顔子之道見教不
然徒欲處之於¶賢者之末是棄僕也非以徳愛人之意
也令弟處見¶足下所論著天才傑出則可喜矣似乎傷
繁未甚瑩¶耳然所向慕甚髙茍進而不止則足下所稱
將自蹈¶之矣何必歸諸僕耶¶
　　奉俞大有先生¶
某奉書大有先生尊執事自京師還辱書存問適以<md:KR4e0074_SBCK_011-24b>¶冗
<pb:KR4e0074_WYG_011-29a>
未及奉荅令子來承體候寧佳甚慰甚慰昔人謂¶無財
爲貧愚謂無子乃可謂之貧耳今執事得子嚴¶便可百
無所憂千金不足多也更望勿縶以家事縱¶之使學俾
談者稱執事有良子爲得不既多耶待制¶公文章不可
不傳須與仲縉兄弟言之勸其刻梓傳¶世亦美事也區
區仲冬後上金陵明年囘必得往聽¶清論盡所欲言匆
匆不宣¶
　　荅林子山
<pb:KR4e0074_WYG_011-29b>
某愚戅而昧於道誦聖賢之言恒惴惴然懼無所聞¶以
爲庸人之歸是雖鄙夫稚子有言尚亦恱而承之<md:KR4e0074_SBCK_011-25a>¶况吾
兄之教乎茲辱書展誦徐繹自旦至午不能貫¶徹大㫖
甚知吾兄之相待者髙相重者至也今天下¶俗異於古
朋友之義惟以過相䛕譽爲知愛謬爲恭¶敬爲盡禮切
磨箴規之益蔑然不聞或少施之又飾¶詞而曲拒無古
人從善如流之風此素所駭歎者今¶兄乃遺書獨賜誨
諭是以古道見處矣倘有所疑而¶不以誠荅能不負於
<pb:KR4e0074_WYG_011-30a>
心乎故直明之幸無以爲僣夫¶人之心五性具焉其中
雖寂然靜也而不能不與物¶接及乎既發則七情動矣
茍動而中其節如禹之聞¶過則喜湯武之怒而安民文
王之哀㷀獨孟子之爲<md:KR4e0074_SBCK_011-25b>¶異端懼堯舜之愛民孔子之有
惡而欲仁則何不可¶之有惟夫七情之發爲物所蔽則
或汨其本然之善¶故聖賢立教使人寡慾養心克己以
求仁周子後出¶又揭而爲圖明太極本然之妙隂陽動
靜之理而言¶聖人定之以仁義中正而主靜又著於通
<pb:KR4e0074_WYG_011-30b>
書以釋其¶意而必曰動而無静静而無動物也動而無
動靜而¶無靜神也其意以爲聖人未嘗不動但常主於
靜茍¶静而無動則物而不通矣欲人在仁義中正主靜
靜¶應於物耳非欲人強制其本心如木石然而不能應¶
物也兄昔云此心一動則人而獸是周子所謂靜而<md:KR4e0074_SBCK_011-26a>¶無
動此木石耳心豈能然哉夫人處乎萬事萬物之¶間而
欲與之俯仰裁天下之變成天下之務欲其不¶動不可
得也惟仁義中正存乎中雖動猶不動耳茍¶此心一動
<pb:KR4e0074_WYG_011-31a>
不論當禮與否即謂之禽獸則推之以感¶而遂通天下
之故者豈直靜如木石之謂乎其他衆¶說皆不出此兄
聰明察理過人逺甚奚獨於是而未¶思乎殆陽爲弗知
以試某耳某雖不足以知道者然¶性命之說嘗聞諸父
師矣倘以爲未當而辱教焉以¶明乎聖賢之㫖則敢不
承命¶
　　答胡懷秀才<md:KR4e0074_SBCK_011-26b>¶往年在浙東獲交才俊間其最善者眉山蘇太史平¶仲
<pb:KR4e0074_WYG_011-31b>
臨海葉刑部夷仲浦陽鄭楷叔度天台林右左民¶趙象
伯欽陳叔英元采王倚修德日夕相與周旋論¶議倡酬
往復沉濳乎天人之奥博觀乎興廢之理追¶琢乎行業
而浸灌乎文章意氣孚洽無所覬慕體不¶待粱肉而肥
心不待絲竹而暢十餘年來亡落者數¶人餘多散處他
所然猶時得以書䟽相講切當憂而¶遇笑方思而暫釋
未甚於窮獨也及居山南木石之¶與徒猿猱之與儔心
欲言而口莫與談足欲行而物¶莫與娛諸生講授經義
<pb:KR4e0074_WYG_011-32a>
畢輒㝠目危坐或取古書緩<md:KR4e0074_SBCK_011-27a>¶讀徐吟間有所得無從告
語惟仰觀霄漢黙黙悟道¶郡府以朝命燕集不可拒往
就末座官僚強飲以酒¶譁詞盈耳優戲在前未嘗爲之
啟齒一笑頗自意無¶復追曩者之歡矣去冬之長安見
唐愚士爲之欣喜¶又於愚士舍見足下文章益覺胸中
慰恱然未知足¶下之深也今乃辱惠書千餘言陳述反
復筆勢流動¶上思古人下慨當世偉然有竒丈夫之風
自入秦且¶三年未曾有一人以文相貺豈意乃得之於
<pb:KR4e0074_WYG_011-32b>
足下乎¶撫巻熟覽出入懷袖數日不能舍儼若重見往
時諸¶君而接其聲容也文章於士子最爲末事然非有
得<md:KR4e0074_SBCK_011-27b>¶於古聖賢之意者不能世之學者衆矣其用志不專¶
探索不精聞見不博攻習不久而能得聖賢之意者¶無
有也是以吾少而好觀人文非止以其文蓋將因¶其文
而察其所存與之共進於斯道也覽足下之文¶於道信
有志矣然而屢稱古之文人則是所向慕猶¶有所偏也
賈生韓退之年三十餘已卓卓然樹立信¶如足下之云
<pb:KR4e0074_WYG_011-33a>
然使斯二公者得聞聖人之道而進於¶曾冉之列則其
賢當何如哉僕鄙陋自度不足班古¶人而年長來閉口
不復及天下事於政教舉措得失¶漫不復解而篤信六
經有所爲也以之爲權衡有所<md:KR4e0074_SBCK_011-28a>¶疑也以之爲蓍龜惟愚
不足達世之機變甘以鈍拙¶自守人見其如此亦多竊
笑之又素伉直不耐與富¶貴人仰俯有勢位者或欲招
致聞其不善諂屈亦往¶往不合欲如賈生之亟談世事
固不能如韓子之汲¶汲於得位尤不暇也而足下乃以
<pb:KR4e0074_WYG_011-33b>
賈韓相儗烏可當¶哉然賈生之勸漢文以寛大韓子之
酷排異教尊孔¶孟竊有志焉使天或將康斯人明斯道
他日倘萬一¶有成未可知也而不敢望也凡人當少壯
時志意才¶氣百倍及年益增力益衰則沮謝隕獲有悔
往歎今¶之心如賈之長沙韓之潮陽其英銳之姿亦少
減矣<md:KR4e0074_SBCK_011-28b>¶聖人大賢志氣隨日以強徳業與時而加故有進
而¶無衰既老而彌明僕之得乎天者未可知己之可勉¶
者則猶有可進之地安知果不若足下之所期哉僕¶今
<pb:KR4e0074_WYG_011-34a>
三十六固爲未衰足下少三歲使三嵗之中日有¶所得
其於追僕而出其前猶騁駃騠蒲梢而逐伏櫪¶之駑馬
特易易耳所願者先乎道而後乎文修飭其¶身心而無
預蘄乎聲譽則僕之所見將有大過於今¶者矣喜慰其
可量邪比懶作書尤不敢論古人於足¶下有言不能黙
黙然世俗之難言也久矣足下其勿¶以示人恐衆人之
竊笑也<md:KR4e0074_SBCK_011-29a>¶　　荅王秀才
<pb:KR4e0074_WYG_011-34b>
前辱見臨且徵僕文以觀僕嘗閔世人不務學道而¶喜
言文故有所論述耻爲人出之以吾子不憚重山¶鉅海
來造吾廬意氣懃欵非世俗軰可及特出舊作¶以荅雅
意且兾指列其疵失以相發明今乃惠書猥¶有所稱美
而以學文之說爲問僕豈能文者邪何吾¶子問之異也
今天下雖乏竒才異能之士操筆執牘¶自負以爲文人
者不可勝計吾子有問焉彼將有以¶告吾子不彼之即
而此之求所謂學稼於工求魚於¶獵者也使效其所得
<pb:KR4e0074_WYG_011-35a>
豈足副見問之意乎雖然世俗<md:KR4e0074_SBCK_011-29b>¶之文僕雖未之學若古
人之文僕嘗學之矣試爲吾¶子言其所知凡文之爲用
明道立政二端而已道以¶淑斯民政以養斯民民非養
不能羣居以生非教不¶能别於衆物故聖人者出作爲
禮樂教化刑罰以治¶之修其五倫六紀天衷人極以正
之而一寓之於文¶堯舜禹湯周公孔子之心見於詩書
易禮春秋之文¶者皆以文乎此而已舍此以爲文者聖
賢無之後世¶務焉其弊始於晉宋齊梁之間盛於唐甚
<pb:KR4e0074_WYG_011-35b>
於宋流至¶於今未知其所止也唐之士最以文爲法於
後世者¶惟韓退之而退之之文言聖人之道者舍原道
無稱<md:KR4e0074_SBCK_011-30a>¶焉言先王之政而得其要者求其片簡之記無有
焉¶舉唐人之不及退之者可知也舉後世之不及唐者¶
又可知也漢儒之文有益於世得聖人之意者惟董¶仲
舒賈誼攻浮靡綺麗之辭不根據於道理者莫陋¶於司
馬相如退之屢稱古之聖賢文章之盛相如必¶在其中
而董賈不一與焉其去取之謬如此而不識¶其何說也
<pb:KR4e0074_WYG_011-36a>
茍以其文未粹耶則艱險之元結俳諧之¶李觀且在所
取矣如之何其去二子也茍以其所述¶者王霸之道不
敢列之於文人之後邪則孔子孟子¶固與荀卿屈原李
斯並稱矣安在其能尊二子也退<md:KR4e0074_SBCK_011-30b>¶之以知道自居而於
董賈獨抑之相如獨進之則其¶所知者果何道乎然相
如雖陋其辭賦猶皆有爲而¶作非虛語也近世則不然
一室之微號之以美名輙¶從而文之視其名紛然雜出
皆古之所未聞考其辭¶輕俳巧薄皆古人之所未有而
<pb:KR4e0074_WYG_011-36b>
求者以是望於人作¶者以是夸於時似有所爲使相如
之奴𨽻見之且將¶棄去而今之士莫知其爲非此又退
之之時所無有¶者也僕竊悲其陋故斷自漢以下至宋
取文之闗乎¶道徳政教者爲書謂之文統使學者習焉
違乎此者¶雖工不録近乎此者雖質不遺庻幾人人得
見古人<md:KR4e0074_SBCK_011-31a>¶文章之正不眩惑於佹常可喜之論袪千載之
積蠧¶爲六經之羽翼作仁義之氣擯浮華之習以自進
於¶聖人俾世俗易心改目以勉其逺且大者窮居少暇
<pb:KR4e0074_WYG_011-37a>
未有所成吾子誠有志乎古人之文則願勿溺於世¶俗
勿爲一時毁譽所變勿以道徳爲虛器勿以政教¶爲空
言則文可得而學矣不然則世之能文者孰不¶可問僕
之昧昧豈足副所求邪¶
　　荅錢羅二秀才¶
二君足下某年少謬招士大夫口舌騰譽心甚不喜¶得
二兄書大有所稱儗滋不欲當茍遂黙受恐鄙陋<md:KR4e0074_SBCK_011-31b>¶之指
不足以曉左右故不免復有所云古之言禮者¶曰儗人
<pb:KR4e0074_WYG_011-37b>
必於其倫若南宫适以禹稷儗孔子孟子以¶子思比曽
子皆絜功量徳名與情稱而無疑者也或¶肆然而謬稱
之是猶子禽以子貢比孔子揚雄以韋¶𤣥成比顔淵司
馬君實以揚雄比孟子陸希¶(闕/)　　　　　　愈不見
信於當時則取譏於後世其不可¶較然也然之數子者
雖不足儗聖賢而其聲光之著¶於天下猶鈞之於石尋
之於常非猶山阜之於蟻蛭¶河渭之於溝澮也儗之一
不當且若是况某何如者¶而以擬李翺蘇軾曽鞏以下
<pb:KR4e0074_WYG_011-38a>
七八君子奚爲其可哉<md:KR4e0074_SBCK_011-32a>¶指鈞而謂人曰此石也指尋而
謂人曰此常也驟而¶聞之疑者尚少也指蟻蛭曰此山
阜也指溝澮曰此¶河渭也不駭以爲過言則笑以爲無
目人矣彼七八¶君子者皆博特而雄達才髙而文炳使
其身不託於¶名人位不顯於當世猶有以聞於世而傳
於後也况¶又得人焉而依之其卒能有立也豈不宜哉
若某者¶才能不及其百之一恣意放言不善刻削任理
所之¶欲書即止未嘗專攻于是望以之而立名豈能追
<pb:KR4e0074_WYG_011-38b>
作¶者之體要而庶幾乎古之人哉而二兄乃云然竊恐¶
識者以爲過言矣然世俗可與語古不可與語今自<md:KR4e0074_SBCK_011-32b>¶昔
而然孟子大賢淳于髠且詆之揚雄韓愈皆傑然¶儒者
當世談笑之此皆士之所不能免者也今某無¶古人之
實而過得時譽豈今之俗異於昔哉何其不¶宜然而然
也所貴乎美俗者以其毁譽公而是非當¶也宜然而不
然者非也不宜然而然者亦非也二兄¶以英敏之資抗
然以直道自許而過於譽也如此豈¶固有說乎抑期其
<pb:KR4e0074_WYG_011-39a>
至於此乎如期其至於此尤不敢¶處也世之稱七八君
子者以文某於文雖嘗學焉然¶志不好也少之時學作
文自度其不可竊獨慕乎聖¶賢之道以爲斯道非文則
無以傳故又於文發之既<md:KR4e0074_SBCK_011-33a>¶而復以道之不至者不足以
言文故嘗用心於三代¶秦漢之書考其氣運之髙下叅
其言語之醇疵以觀¶其世之盛衰得失要其歸於道與
否而準繩之以聖¶賢之規矩葢將習之以冀其熟焉行
之以望其至焉¶考之於身以見其成施之於世以驗其
<pb:KR4e0074_WYG_011-39b>
功服之於身¶而傳之乎來世上以不愧乎天中以不怍
於心下以¶有益於人而後止此某之志也若二兄之所
譽而儗¶者非某之敢望也二兄其謂誠然否乎急於自
釋不¶覺流於狂僣二兄諒之所須二文在沈君處已久
想¶已得也<md:KR4e0074_SBCK_011-33b>¶　　與俞教諭¶
某以祖母䘮伏處堊室將命者至喻以行人蔣君之¶指
致執事之意俾之爲文及視其巻獲悉蔣君家世¶之盛
<pb:KR4e0074_WYG_011-40a>
才志之美且有尊祖反始之心使平居無事雖¶微執事
之屬固願有以贊之今也不幸甫遭大故膺¶鬲摧裂神
識荒迷言語動息不復自比於人雖欲強¶文其言而文
奚從生且蔣君之不鄙而有取於區區¶之文者非果以
其能文也葢以粗習聖賢之禮而不¶背乎倫紀焉耳方
在衰絰之中茍使越禮忘哀飾琢¶辭說以媚夫人則人
人將棄之矣而君何取焉雖然<md:KR4e0074_SBCK_011-34a>¶蔣君仕乎朝廷車轍之
迹交乎四方今之還也必有¶時而重至斯境他日倘重
<pb:KR4e0074_WYG_011-40b>
至乎斯某或終䘮釋服當¶奉蕪陋之文請見于門下惟
執事善爲我謝焉¶
　　荅俞敬徳二首¶
前辱書千餘言愛僕何厚也望僕何尊也而自處則¶又
何謙也足下僕所敬自處以謙而遺之厚且尊此¶宜在
所欲荅而未果者非不欲荅不知所以荅也僕¶於人不
能翕然合亦不能判然離有問而對有呼而¶諾非吾類
弗面也雖面弗語也是以人喜僕者恒少¶見憎者恒多
<pb:KR4e0074_WYG_011-41a>
足下不惟喜之又過愛之不徒愛之又<md:KR4e0074_SBCK_011-34b>¶過尊之是宜有
取於僕也然尋繹足下之言而有取¶於僕者皆僕之所
不取者也足下獨何爲耶自聖賢¶亡天下不幸離爲三
四致義理者得其體爲事功者¶得其用文辭特其微者
耳而致(闕/)極爲尚不可數况¶其巨者乎僕竊不量其身
之無似欲取聖賢而師之¶上將以不失天之所與次將
以推其所與于斯人而¶患乎未能也足下之所見以爲
善而取之者寧在此¶耶如取其微則今之名家者不爲
<pb:KR4e0074_WYG_011-41b>
鮮矣僕不足以累¶足下足下誠有幸於(闕/)
　之矣繼此有¶問其烏敢黙耶(多誤/)<md:KR4e0074_SBCK_011-35a>¶某鄙樸戅訥言行不能及古人器識不足以達時務¶然
守其愚孑然莫與徒望望然髙顧遐視而不合于¶時此
固流俗之所笑且訕士君子之所不敢自是者¶也今足
下猥加禮貌枉書賜問某熟察書中之言意¶欲望之以
聖賢之道慇懃甚至某¶(闕/)　　　　　　矣雖少然握
筆伸紙工爲文辭¶(闕/)
<pb:KR4e0074_WYG_011-42a>
　　　　好豐頥長髭言如轉丸歩¶(闕/)　　　　　爲
當世所喜者不可(闕/)學彼皆自以¶爲出羣之才經世之
具使聖賢可至則斯人是己而¶足下顧以歸諸某奚可
哉自他人而言且不敢居况<md:KR4e0074_SBCK_011-35b>¶夫足下秉深達之識讜直
之論可否於殿陛間其志¶信古忠正之士懇懇焉以愛
君報國爲心者自宜藐¶視一世不入眼睫而有取於某
此某之所未解也足¶下茍取其文乎則華言而少實者
古多有矣未足以¶信某之爲人茍取其貌乎自孔子不
<pb:KR4e0074_WYG_011-42b>
能無失宰予况¶於某哉雖然足下殆取其志也取其志
則某嘗妄有¶不遜之論矣某六七歲時初入學讀書見
書冊中載¶聖賢名字或聖賢良相將形貌即有願學之
心每竊¶寸紙署其名與同軰諸學子拱揖而指麾之父
兄雖¶加呵禁不止也既而年十歲餘漸省事見<md:KR4e0074_SBCK_011-36a>¶當世奔
走仕宦者不足道以爲聖賢之學可以自立外至者不¶
足爲吾輕重也遂有慕乎道徳之心又四五年侍先¶人
北遊濟上歴鄒魯之故墟覽周公孔子廟宅求七¶十子
<pb:KR4e0074_WYG_011-43a>
之遺跡問陋巷舞雩所在潛心靜慮驗其所得¶慨歎以
爲彼七十子者縱顔閔未可幾及其餘若樊¶遲冉求軰
使學之同時豈皆讓之乎但今世無聖人¶出不得所依
歸故不若爾迨今又五六年閱理滋多¶約心愈久始知
古人未易卒至蓋其信道之心篤自¶治之法嚴故其所
成近求之無遺行實用之有成功¶非近代虛名者比也
某誠信其然故不自放於俗每<md:KR4e0074_SBCK_011-36b>¶興傷今崇古之思積之
既多發爲言語道政事必曰¶伊尹周公論道德必曰孔
<pb:KR4e0074_WYG_011-43b>
孟顔閔寢而思者此數君¶子也坐而誦者此數君子也
用心一入於此猶恐流¶於過髙如古狂人而不適於用
是以深自制抑若中¶無絲毫學者見庸衆人猶且畏而
却避之况大賢魁¶儒如曽子子思孟子亘千載而特立
者焉敢覬其萬¶一哉足下乃以某爲可庶幾而至此言
一出惟恐流¶俗將以笑某者笑足下矣然足下無或怪
其笑也孟¶子曰君子之所爲衆人固不之識屈原曰非
俊疑傑¶庸態然也近有人聞某狂言輒頓足撫掌如聞
<pb:KR4e0074_WYG_011-44a>
怪聲<md:KR4e0074_SBCK_011-37a>¶且欲求瞷形貌果類古人否所親者以告某笑應
之¶曰形貌與今人不異但心似古人耳所親者亦大笑¶
要之此事不必與流俗爭但汲汲力求千載以上之¶人
爲師以俟諸百世之下知不知不暇問也聞有無¶識者
見足下應召爭論輒笑足下爲愚此殆與兒軰¶之見無
異聖天子下詔達郡縣有志者上䟽以論天¶下利病唐
宋以來常有之但今人不見便以爲怪此¶可歎也有志
者行事當洞達如日月所持既定以此¶而始以此而終
<pb:KR4e0074_WYG_011-44b>
以此而富貴以此而貧賤憂喜禍福¶付之於天何必較
哉某頗有見於此故對衆人不敢<md:KR4e0074_SBCK_011-37b>¶發齒如痴人然又恐
虛名無立久不敢與人往復感¶足下之愛且知受書沉
思有觸於中不能自遏聊攄¶意一言五經之說實領至
誨雪甚不可出餘候相見¶盡談¶
　　荅俞景文¶
惠書以先大人遺徳未傳於世而以銘文見屬辭氣¶懇
惻厚甚此固孝子仁人不忍死其親之美意然某¶之言
<pb:KR4e0074_WYG_011-45a>
豈足傳信後世哉古之傳世者雖不可勝舉而¶其大較
皆豪傑之士道徳充溢于中事功見于當時¶爲天下所
仰服故其餘言緒論之所及無意於傳而<md:KR4e0074_SBCK_011-38a>¶後世自傳之
以其抑揚予奪爲人之賢否輕重有獲¶著其名於文章
之籍者輒相夸賀以爲榮耀至於子¶孫猶倚藉爲口實
此皆以其人誠有可傳而然非特¶以其文也如范希文
韓忠獻公程伯淳諸子其文辭¶固與人等耳後世傳而
誦之而凢爲其所稱者因以¶炳著章明於天下豈非以
<pb:KR4e0074_WYG_011-45b>
其人之賢故耶使徒有文¶章而大者或不足若柳子厚
劉禹錫及王介甫輩其¶身且不免爲世所詆議其所稱
引賛譽之人欲望世¶人之盡信不亦難乎故善爲親圖
者不在乎得可傳¶之文而在乎可傳之人其人傳文雖
未至無害乎其<md:KR4e0074_SBCK_011-38b>¶傳也其文美矣而其人不掩焉縱美而
不傳雖傳而¶不信祗足病其親夫奚補哉今足下慮親
之名未著¶而欲傳之茍以其文則某非能文者茍以其
人則某¶之無能别於衆人也審矣而望其信於今垂於
<pb:KR4e0074_WYG_011-46a>
後世¶何爲計之過而求聞之踈乎且世之風俗漓薄視
今¶之文未論其工拙先舒紙尾覽官位爵秩故求文章¶
者必於穹位隆爵之人幸而得假其名輒拜受以去¶不
復問其中作何語蓋習使然也足下不於彼焉求¶而以
某使誠美可傳亦將爲人所輕訕兾世俗之信¶且不能
致而何望後世之傳乎使後世之人好尚與<md:KR4e0074_SBCK_011-39a>¶人異某他
日於道或有所成文或有傳未可知也使¶亦類今人之
爲見其素賤士其身且不能自傳而安¶能傳乎人耶雖
<pb:KR4e0074_WYG_011-46b>
然以位而傳者猶器以丹漆而美也¶杞梓之器固有待
於丹漆之飾其飾既亡而其美亦¶亡矣若夫金玉之器
則不然其美天美也其貴天貴¶也人欲丹漆之且無所
施而况有待於飾乎足下行¶義文學爲士子師於人不
妄有所取而獨有取於某¶意者其相求於丹漆之外也
歟此之謂以古人之道¶見處而非汲汲於流俗之信也
然則某亦安敢猥謂¶見棄於流俗而不勉乎銘墓之文
謹如足下之命其<md:KR4e0074_SBCK_011-39b>¶可傳耶其無足傳耶其信于今邪其
<pb:KR4e0074_WYG_011-47a>
傳之後世而信¶邪足下有以取之其必有以識之矣某
何敢知焉¶
　　荅俞子嚴二首¶
僕始者知吾兄能文未知吾兄之心今得吾兄書乃¶知
吾兄之心果能稱其才也自宋亡以來八九十年¶風俗
變壞延至於今日以滋加天下同然一律面異¶於心心
異於口諂䛕以相容詭詐以相愚不知古人¶之道何用
於今世也又不知古人倘在視今世爲何¶如也每深居
<pb:KR4e0074_WYG_011-47b>
沉念輒用慨歎曷爲而見古人之遺風¶乎今吾子乃能
數僕之過言而規正之嗟乎美矣吾<md:KR4e0074_SBCK_011-40a>¶子之心何其似古
人也僕始爲此言誠苦於行役而¶云未知其過及吾兄
言之乃知其不能無過也夫一¶言之失未甚也吾子巳
不匿於心而規之使僕之過¶有甚於一言者吾子其能
黙乎僕嘗患無從知己之¶失而陷於至愚今乃有望於
吾子矣且吾兄在布衣¶中不忍欺其友已如此使有位
於朝廷食人之禄其¶肯詭隨而爲䛕說以負其君乎使
<pb:KR4e0074_WYG_011-48a>
爲人臣者皆不負¶其君欲俗之不美得乎然則因吾子
之言而稱之爲¶似古人未爲過也雖然古人之道非但
如此而已也¶吾子其益務爲學而充乎其言有見於僕
之失則望<md:KR4e0074_SBCK_011-40b>¶以爲僕告也雖不得友乎古人其尚何憾哉¶
秋初辱以文見示微察吾兄意氣愿欵似非流俗之¶相
紿誑者故畧據意可否無所閟惜此朋友之義當¶然耳
乃承惠書稱僕淳篤聰明不自髙大褒揚過實¶非所敢
當又以僕知道最早而欲相師此尤非所敢¶聞也僕氣
<pb:KR4e0074_WYG_011-48b>
質至愚於世事皆不曉達自少惟嗜讀書¶年十餘歳輒
日坐一室不出門户當理趣㑹心神融¶意暢雖户外鐘
皷鳴而風雨作不復覺也家苦兵藏¶書散軼無異書可
覽又性鈍劣不善記憶所讀書曠¶月彌年即忘不省加
以踈率措慮不宻於書惟取其<md:KR4e0074_SBCK_011-41a>¶道理大意所在不復檢
顧細微凡禮樂名物天官地¶理兵法釋老之籍皆不能
存其端緒習靜既久不能¶效時俗往復語言文飾之事
不復能鳶肩羔膝卑聲¶詭笑曲身俯首稱誦人美而求
<pb:KR4e0074_WYG_011-49a>
其喜恱居則直情任¶意簡黙而已是以士君子見僕多
不相合或哂僕爲¶愚或詆僕爲傲彼要非相知者亦僕
之鄙有以致之¶也今吾兄不特不哂而詆之又從而禮
下之至欲屈¶已相師一何意見之逺甚哉僕自度固非
全愚亦非¶敢傲然謂之聞道則亦未也僕幼有志於道
視顔閔¶輩所至以爲可勉而及於聖人之言未嘗不思
之於<md:KR4e0074_SBCK_011-41b>¶心而試之於身器識頑薄未見有過人者何足爲
吾¶兄師耶茍謂友道在乎相教誨則猶庶幾耳盖聖人
<pb:KR4e0074_WYG_011-49b>
之大者上莫過於堯舜禹湯文武下莫加於周公孔¶子
而此八聖人之言行文章具在六經故後之學聖¶人者
舍六經無以爲也世之學者莫不學六經然不¶知所以
爲學夫醫士之讀素問難經將取以治病也¶茍不達其
意雖日誦之何益六經者亦學者之素問¶難經所以修
身治人之書也今人誦之而不解其㫖¶與不誦何異哉
故多誦而不思不如少誦而思之爲¶愈也思而不行不
如不思而行之爲愈也人茍能發<md:KR4e0074_SBCK_011-42a>¶明六經者大之於天
<pb:KR4e0074_WYG_011-50a>
下國家小之於善一已直易易¶耳况文詞乎吾兄謂於
心無所得而爲文未能盡所¶欲言經不熟之過也茍熟
乎六經則於道無所疑道¶明則於天下之事無難言者
何憂學之不成乎然僕¶觀乎世之人皆不能無憂而所
憂止乎服不得華食¶不得豐禄位不得崇至於以學不
逮古爲憂如吾兄¶者誠不多見也吾兄思僕之言尚少
進焉茍所憂不¶已則樂自至矣人還索書屬有客不能
多及
<pb:KR4e0074_WYG_011-50b>
　　與友人¶
僕怠於爲學而闇於聞道所能者非古人之所急而<md:KR4e0074_SBCK_011-42b>¶所
守者非流俗之所趨是以上無以合乎聖賢次而¶無以
宜於當世固君子之所棄遺而褎然衣冠造吾¶門舉所
疑以相質意蓋望其相啟發者是何所聞之¶過而求益
之踈乎欲遜而不荅則處賤也不敢拂盛¶意勉強有言
則理之曲折非言所能周疑之深固非¶言之所能釋又
素拙訥無所通解縱言之而恐其難¶合也雖然足下欲
<pb:KR4e0074_WYG_011-51a>
聞者此理非求合一時之器試嘗¶言之而足下聽之可
乎夫聖賢之言非一端也其言¶未嘗同其要未嘗不同
其意未嘗同其理未始不同¶譬之五榖味不必同而同
於可食江河水不必同而<md:KR4e0074_SBCK_011-43a>¶同於可飲意之所主或異則
言亦從之學者不必強¶而同之惟能識其意則理之從
衡順逆鉅細顯微咸¶可推而得矣中庸以智仁勇爲三
達徳此言爲學之¶事以三者爲先非勇不足以進道故
以勇繼仁智謂¶之達徳云者明其非隱僻怪誕不合中
<pb:KR4e0074_WYG_011-51b>
庸之行也若¶五常之徳曰仁曰義曰禮曰智曰信乃其
得於天而¶修於己者言性之本體則不待言勇而勇固
在其中¶矣今足下乃合二者而槩視之謂勇既出於五
常之¶外中庸不宜以爲達徳斷然疑之而不釋豈非泥
其¶言而不探其意之過哉論性不必言勇猶盡性不必<md:KR4e0074_SBCK_011-43b>¶言禮義信之比也言仁而不及禮義與信豈以三者¶爲
不美哉禮者履此者也義者宜此者也信者守此¶者也
則三者不俟外求而至者也何獨至於勇而疑¶之乎且
<pb:KR4e0074_WYG_011-52a>
中庸之書首言中庸之不可能而以舜之知¶顔子之仁
子路之勇實之蓋中庸雖不可能然茍得¶知者能察兩
端而執其中仁者能服膺乎善而弗失¶勇者能強毅自
立而不回奚難能之有則勇者雖不¶係乎五常而五常
資勇而後盡豈出於五性之外而¶不可謂之達徳乎聖
人嘗以臧武仲之知公綽之不¶欲卞莊子之勇冉求之
藝並言矣嘗以好仁好智好<md:KR4e0074_SBCK_011-44a>¶勇好剛好信並言矣此數
者亦曷嘗在五常之目哉¶聖人發之則爲至理何可以
<pb:KR4e0074_WYG_011-52b>
詳畧多寡較也故繇意¶而考言則天下無廢言考言而
遺意則天下無至論¶學聖人者亦學其意而已足下茍
求其辭以爲異則¶孰非可異者何爲擾擾焉發衆異於
胸中而不究其¶所同哉然今之士學不謀道蓋久平居
不復有相講¶說滋益之習獨竒自可乎(疑有/誤)其所聞以
爲賢者皆¶是也足下乃欲不自放雖不足疑之理不足
問之人¶猶懇篤若此使果有卓然君子立於世寧有耻
而不¶求其道者乎僕用是而知二三子之志矣語有之
<pb:KR4e0074_WYG_011-53a>
曰<md:KR4e0074_SBCK_011-44b>¶告我以過者吾之師也繼兹以往幸無隱於我如僕¶
之愚尚將有聞焉况足下輩耶¶
　　荅金景文¶
去年蒙賜書以先夫人墓銘爲屬私念執事學行爲¶人
師文章恢恢乎有作者風所交多名士不鄙而有¶取於
不腆之言其言似非偶然者嘗撰銘附上且求¶指擿蕪
謬處見示迄今不聞一言相侑於僕將附者¶不達抑恐
僕不能改故掩䕶其闕而不言耶古道廢¶壞朋友務以
<pb:KR4e0074_WYG_011-53b>
虛辭相䛕恱不少欲規切其過輒自疑¶又恐觸人面談
背議腹毁卒不敢發言此最大弊也<md:KR4e0074_SBCK_011-45a>¶僕獨學宜加懔懔
而以弗獲聞已過爲懼幸有誹詆¶以爲不肖人則大喜
之有刺譏文章疵病者則小喜¶之其意固出於見厚豈
不喜哉執事篤古好道所存¶必與時俗人異趣恐尚以
衆人處僕而不敢言故復¶云耳繼今茍有聞望無隱也
吾郡聞人三百年來如¶黄巖杜清獻公鄙邑葉信公學
術事業著于國史其¶餘卓卓者數十人類非近世之士
<pb:KR4e0074_WYG_011-54a>
所及至於僕輩而¶言學於諸公之前真可耻矣其敢向
人說自以爲是¶乎凡今之稱引才藝以夸世俗者皆可
耻者也然古¶事日逺後生無從知之流俗卑陋而莫之
悟亦其所<md:KR4e0074_SBCK_011-45b>¶也僕近者嘗欲爲一書紀載前人行業使隱
没微晦¶之跡昭然布聞耀人耳目以爲州閭法式事在
國史¶者已録得數巻而不幸棄遺於太史者甚衆欲求
其¶子孫而耆老淪亡無所考質每竊愧歎夫人劬一世¶
之力以成其身顯名譽於當世蓋選千萬而二三者¶也
<pb:KR4e0074_WYG_011-54b>
生乎其後者不能爲之發明以表揭其志義顧乃¶使之
與庸夫恒人同於泯滅不亦違天道而負公義¶乎僕文
采雖不足取然爲是而懼不自知其果不可¶也執筆憤
悱旁求博討卒未有得執事年髙而多聞¶於嘉言舊事
必能記憶幸詳數以教我府學赤城志<md:KR4e0074_SBCK_011-46a>¶并望見借當令
人抄録送還羅先生適縣志不載其¶行惟云事見鄒諌
議浩送董遵逸序及州學三先生¶祠記及秦少游所作
生祠記少游文已得之三先生¶祠記學中必有煩令善
<pb:KR4e0074_WYG_011-55a>
書者録示僕觀古豪傑之士¶居乎位必有益乎位居乎
鄉必有益乎鄉如使因循¶乎衆人之中於事無所補則
與衆人奚擇焉自京師¶歸又五年矣於聖賢之道未能
有絲毫之補固已獲¶罪於君子矣欲成小書以贖前過
執事以爲可否乎¶當今文學之士莫不砥礪才器以赴
事功或聞此舉¶大笑其迂也非執事知我安所發吾言
耶<md:KR4e0074_SBCK_011-46b>¶　　荅林嘉猷
<pb:KR4e0074_WYG_011-55b>
昔在鄉閭嗜學之士妄見推譲挾䇿而遊吾門者無¶虛
席焉尤以得吾子與鄭叔貞爲喜及以朝命來教¶山南
士子衆多旦夕不少暇夙昔百事遺忘殆盡吾¶子與叔
貞之容聲言笑時徃來乎吾懷居二年吾子¶果來叔貞
亦至於是彌一歳矣吾倡也而有和吾語¶也而有荅吾
疑也而或悟之吾憂也而或釋之吾喜¶怒之失中言行
之違宜二子未嘗不有以匡我也豈¶特二子獲遂卒業
于吾而喜哉吾所以離親去鄉食¶釡庾之禄于數千里
<pb:KR4e0074_WYG_011-56a>
之外而弗戚戚以思伈伈以慙<md:KR4e0074_SBCK_011-47a>¶以得吾子故也邇者私
歎吾子學業之進而怪其未¶嘗少言己志以爲豈誘掖
之不至歟今乃忽辱長書¶浩乎其爲辭充乎其爲氣推
而求其志意所存可謂¶卓乎絶出者也聖賢學術不傳
久矣學者卑陋不復¶知周公孔子之大方因陳襲腐自
珍自誑少或有志¶斯事謹愿者篤於守而不知推乎性
命之原達乎政¶教之統踈俊者銳於言而不知本乎倫
理之常踐乎¶禮義之實故顯而在位則不足以淑世約
<pb:KR4e0074_WYG_011-56b>
而在野則¶不足以淑人風俗日偷而治功難成禮樂淪
壞而刑¶罰不措非以斯道不明故耶吾謬不自量其無
能竊<md:KR4e0074_SBCK_011-47b>¶獨耻之而有志焉以智識之弗𢎞才氣之弗勇世
故¶縻之于外而疾疢灾患紏纒之於内是以年日長而¶
業不增空名日聞而徳行益乖每覽古之大賢君子¶蹈
道立徳無所可悔者未嘗不自責且深悲也當一¶念之
攻乎心以爲世茍有同志者吾必求而與之偕¶何幸吾
子之所進乃能副吾之所望乎世人不能有¶見於斯道
<pb:KR4e0074_WYG_011-57a>
者非狂則惑耳狂則足己自放而不肯務¶學惑則賤己
自畫而不敢爲學茍去是二患學之終¶身而不倦以止
不盈以肆烏有無聞者哉吾子之所¶云幾矣所以自期
者是矣世俗無以踰子之志矣然<md:KR4e0074_SBCK_011-48a>¶必曰必爲卿相諫官
御史而後可以行志則非也以¶人不知已從學事師爲
當然而惡其譏病且亟與之¶辯亦非也君子之爲學事
道而已道誠得也表世式¶民之具在是也尊主康國之
術在是也傳後立教之¶本在是也世有知己者舉而授
<pb:KR4e0074_WYG_011-57b>
之大位斯道得行天¶下之福也而吾何加焉世無知己
者委之𤱶畆蓬藋¶之中斯道不獲大行天下之無福也
而吾何損焉故¶吾身之未爲聖賢君子也是吾之所當
憂而所當自¶望者也雖言之無傷也舜何人也有爲者
亦若是古¶之人有言之者顔子是也吾身之未爲公卿
大夫豈<md:KR4e0074_SBCK_011-48b>¶吾之所當憂而自望哉雖無言可也言之則爲
慕乎¶外不患無位患所以立孔子固戒之矣然則吾子
之¶以道自期者吾之所望也以位自期者非吾之所望
<pb:KR4e0074_WYG_011-58a>
也當孔子之時公侯卿大夫何限顔子不得升斗之¶禄
身不得暫立乎朝吾子以顔子爲得志乎以富貴¶于當
時者爲得志乎以吾子之篤厚明敏固已無疑¶乎此所
以云云者殆必有激而然耶流俗之疑多生¶於所希見
天下不識從師學道之事蓋久彼見吾子¶二人者束書
别家陵重山泝大川渉乎蛟鼉之淵寢¶乎虎豹之林而
從迂拙無勢力者遊彼固不知吾子<md:KR4e0074_SBCK_011-49a>¶之心也宜其以吾
子爲隱者也使子而從今世之顯¶人出政令擅權寵赫
<pb:KR4e0074_WYG_011-58b>
然爲人所畏服夸美者而學焉¶則人必無是言矣吾之
跡類乎隠者而世遂謂子爲¶隱甚矣所從之不可不慎
也雖然吾子何辯焉君子¶審乎在己者而已矣使吾與
吾子學乎古者皆獨善¶自私之術而謂之忘世則彼之
言當矣今吾與吾子¶非堯舜周孔之言弗存非修己淑
人之事弗爲非推¶之四海而準埀之萬世而信者無以
措吾思也而謂¶吾子爲隱其可乎其不可乎彼庸人者
不知之君子¶必知之今之君子未知之後之君子必有
<pb:KR4e0074_WYG_011-59a>
知之者而<md:KR4e0074_SBCK_011-49b>¶吾子奚遽鬱鬱於是乎賢否本乎學而係乎
已貴賤¶毁譽禀乎命而在乎人在己者吾修焉在人者
吾聽¶之吾子無以鬱鬱爲也嗟夫天之生斯人其必有
以¶處斯人使賢者生而以衆人處之不如不生賢之爲¶
愈也天之愛民亦甚矣賢者之澤不遇於世亦久矣¶吾
子其勉焉擴聖賢之道以善其身近之爲及物之¶政逺
之爲傳後之書不能俱全亦可以一得吾自度¶無補於
世幸而見遊吾門者之有成其喜豈特什百¶于今哉叔
<pb:KR4e0074_WYG_011-59b>
貞好學吾愛且望之不減吾子其以吾言¶爲然否也書
辭皆佳餘無所容吾言特以孟子相儗<md:KR4e0074_SBCK_011-50a>¶之說未善不敢
受而有也能更之乃可爾¶
　　與陳敬齋¶
某往嵗嘗獲與進遂以拙稿就正焉荷先生不鄙夷¶之
重以規戒之辭徳至渥也於心終不忘章末曰子¶將以
予所言者爲戒以所䇿者自勵尚堅所守而懋¶學哉立
志於至義之源行身乎大方之途沉潛游咏¶於詩書六
<pb:KR4e0074_WYG_011-60a>
藝之文使自得於心而形諸事業其勉予¶也不淺其蘄
予也不薄矣每一誦此未嘗不肅容歛¶袵戚戚然動於
中而歎曰先生之能以古道相箴也¶如是先生之好古
也篤矣其非求聞於人而能自樹<md:KR4e0074_SBCK_011-50b>¶者乎又非能推錫類
之心以惠夫人而不忍獨善者¶乎用心良厚矣及見所
遺彦徳書則若有尤怨悲憤¶而未嘗釋然于竒孤不偶
之歎者何則僕雖不敏嘗¶奉教於嚴君聞君子之於學
將有以擴充吾良知良¶能而復吾本然之量非由外鑠
<pb:KR4e0074_WYG_011-60b>
我也豈以自外至者¶爲榮辱哉故將舉世非之而不加
懼舉世譽之而不¶加喜無他好譽人者豈必我知好毁
人者又何足瑕¶疵我哉視彼蔑然者誠不足以塵吾抱
怫吾思也若¶是室廬空虛而吉祥至止取之左右逢其
源矣吁文¶所以載道也固當求其工不工不宜慮夫人
知不知<md:KR4e0074_SBCK_011-51a>¶也信工矣質諸古人而無疑不利乎求庸何傷
人茍¶不知吾奚歉吾將鉗吾喙而已耳使世無揚子雲
亦¶甘夫覆&KR0008;瓿耳大冶之鳴金識者未必以我爲妖也
<pb:KR4e0074_WYG_011-61a>
今有人焉談衮冕絺繡之美于布素之士詫易牙之¶味
于藜莧脫粟之人不惟藐然其聽必將赩然而怒¶譁然
而駭矣否則反訾之而目爲妄人也雖然日月¶不以薄
蝕廢其明江河不以旱澇爲盈縮篙師不以¶風濤之險
舍其操舟農夫不以嵗歉而輟其耕菊芳¶乎秋松栢秀
乎冬各適其所奚可以時之不偶而歉¶吾素志哉先生
之愛僕也不稔烏敢以是言進嗟夫<md:KR4e0074_SBCK_011-51b>¶人以國士遇我我
當以國士報之惟髙明者亮焉所¶願爲斯文盟主幸甚
<pb:KR4e0074_WYG_011-61b>
　　與樓希仁¶
得西行書勝接面談逺甚信乎足下之辨于辭也文¶章
雖小事人謂之能言僕初不知識及出道歷吳楚¶至齊
魯與梁趙秦晋之人交聞人談論能言者聲和¶而音雅
詞切而義明理約而不亂端多而不複聽之¶使人洒然
不倦不能言者終日口吃吃不能達意雜¶亂滯澁如醉
夣中語或故以蠻音俚說嘲哦噢噫使¶人意悶不樂然
後悟文之美惡正類此讀司馬遷史<md:KR4e0074_SBCK_011-52a>¶記終日數巻不倦
<pb:KR4e0074_WYG_011-62a>
及覽禇少孫日者龜䇿等傳未終¶紙已欲棄去文豈易
爲耶詞之美惡人之好惡繫焉¶人之好惡世之傳否繫
焉而人以易爲之甚可笑也¶近見他人文數篇讀之漫
不成句得其句意不能屬¶得其意辭不能馴正與楚粤
間人僻處山谷不入中¶國者與之言(闕/)果何人耶足下
之文譬如趙人與梁¶人語聲音已不大相逺雖時或失
口尚有趙音然終¶是能言者非吃吃不暢者比也然僕
有一說能言與¶否固爲人之好惡又在審乎所言者何
<pb:KR4e0074_WYG_011-62b>
事韓非商鞅¶書正無與比然所言皆刑罰督責之術君
子羞聽之<md:KR4e0074_SBCK_011-52b>¶揚雄文中子書雖儗古人不甚暢而所言多
近道世¶猶有取焉豈非能言爲難而合乎道者尤難也
耶僕¶固楚粤語者然頗嘗與中國人談喜足下相知聊
一¶出口足下幸無笑其呐且戅也¶
　　與盧編修希魯¶
三月中嘗於河南鄭大㕘處留書煩其寄達既即扶¶疾
與二兒裏瘡登車四月七日至長安又半月至寶¶鷄繇
<pb:KR4e0074_WYG_011-63a>
寶雞渡渭始入山歷棧道凡十日以閏月一日¶抵漢中
離家至此一百二十四日水陸幾七千里䝉¶被國恩例
得舟車與妻子輩幸免徒歩之勞途中過<md:KR4e0074_SBCK_011-53a>¶虎牢崤函潼
闗之壯瞻華嶽終南太白之秀觀周秦¶之故都弔賢君
哲士之陵墓循漢祖就國之故道追¶惟一時俊傑竒謀
雄烈令人慨然而思惻然而感忘¶乎所經之險所之之
逺也第恨病餘才思拙澁不能¶悉見諸詠歌以發胸中
之所藴以是慚負古人耳初¶八日始到任山郡荒陋士
<pb:KR4e0074_WYG_011-63b>
人絶少生徒數十人聰明¶者不一二見又乏師儒五經
亦無全者昧爽至昏黒¶嘵嘵從事授書改課程僅如村
學舍蒙童師如此而¶望道徳之修學業之增其可致耶
以是恒自愧恐益¶無所聞知以副當世期待之意報聖
主知遇之恩每<md:KR4e0074_SBCK_011-53b>¶一念及心腸爲熱流汗沾衣不知故人
親友亦有爲¶吾慮此者乎水土暴惡男女有年三四十
不能行歩¶者大癭埀膺項間十人而伍初見大駭以爲
怪物學¶徒中亦多有之見之令人畏避恐久居此將亦
<pb:KR4e0074_WYG_011-64a>
不免¶是病又頻年水災米與百物皆踴貴在此者八口
方¶謀耕舍傍隙地種蔬菜與諸生糲飯談聖賢自修治¶
人之道痛以禮義自繩約既率己之頑惰又以化頑¶惰
者使之知操身行世之大方孝親忠君之大節他¶日或
有分寸之善及乎人庶可少塞無能之萬一但¶省事者
寡言之雖切莫爲受之文辭更無可語者欲<md:KR4e0074_SBCK_011-54a>¶舉鄉里士
人作訓導臨紙自笑孰肯輕千里而相從¶於寂寞之際
乎因復不果向時指授數人頗識端緒¶今復棄之而來
<pb:KR4e0074_WYG_011-64b>
譬如農夫棄美地而耕瘠土耕者勞¶而美地失其利然
不敢怠不敢厭庶幾嵗晩有釜庾¶之獲少時志意無窮
及今寥落未見所成毛髪已有¶變白氣力羸倦無復壯
夫之態重以旅寓乖離之思¶亂其心俯仰應接之勞疲
其體其不足至乎君子之¶域也可知矣吾兄與文昭左
民輩幸以古人自勉以¶利時及物爲己任俾孤陋者有
所企效而取法焉此¶則區區之私願也四川請考秋試
使者坐待幾兩月<md:KR4e0074_SBCK_011-54b>¶必欲俱行勢不可止殊悶悶無聊偶
<pb:KR4e0074_WYG_011-65a>
見便人略報一¶二¶
　　與陳用中¶
吾與足下同閭里而始不相知或謂足下好學善記¶憶
但習於俚俗謔語未磨礲以世務禮節耳吾以爲¶時俗
騖利者多知慕學而好古者難得因與相見久¶之遂辟
置家塾俾訓子弟葢欲引足下於道徳之塗¶進乎善而
去乎非僻也一二年果大異夙昔文辭亦¶蔚然可觀閭
里皆以爲然凡遊吾門者莫不樂稱焉¶及予以朝命教
<pb:KR4e0074_WYG_011-65b>
授漢中奔走四方徵召大懼無以誨<md:KR4e0074_SBCK_011-55a>¶學者因思足下交
游久學問有師法勝荒陋鄙儒不¶知句讀者逺甚欲以
文書請爲訓導職或又謂足下¶好謔不變且不閑飭威
儀辭令恐無以取適於上下¶吾又以爲足下當自能改
勵以進乎君子不可以小¶疵棄也遂舉而不疑已而足
下果來而趙君希顔亦¶自蜀至同爲斯軄吾復奉命之
蜀及數月而還言者¶多說足下遺闕甚者謂好夸伐多
忌媢酒後發狂以¶言語侵人予竊駭焉黙存諸心未敢
<pb:KR4e0074_WYG_011-66a>
形於言也姑時¶以古人事譬說冀能悔悟遷善及予將
之京師足下¶忽使酒發惡言與希顔悖且自諉甘爲小
人而不辭<md:KR4e0074_SBCK_011-55b>¶吾於是爲之大駭行數百里猶驚歎不能釋
且自悲¶予徳薄言行無可則以至於斯也凡人之當爲
君子¶而不可爲小人雖童昏無識里巷蚩蚩之氓亦知
其¶宜然葢有願爲君子而操守不力不幸陷於小人者¶
矣未有願爲小人而能不爲小人之歸者也使足下¶在
鄉黨爲小人不過禍一身耳今儼然衣冠爲大郡¶師食
<pb:KR4e0074_WYG_011-66b>
天子廪禄教士子數十輩不思自激昻悔過正¶己以率
衆而曰我甘爲小人則此數十輩者何所師¶法而爲君
子耶足下一爲小人而使此數十輩皆陷¶溺焉不亦可
悲哉此吾所以駭且歎也且吾數千里<md:KR4e0074_SBCK_011-56a>¶相招者以君子
望足下也足下不逺數千里而來者¶吾意其非爲升斗
之禄也非以一訓導之名可以榮¶身與家也葢亦欲學
所未能進所未知以求爲君子¶云爾今而不自簡飭肆
口放言以侮老成詈同列悻¶悻洸洸自矢爲小人足下
<pb:KR4e0074_WYG_011-67a>
豈端爲小人而走數千里¶爲一訓導哉人心之深微隱
宻者不易測識而其大¶略亦易見言温而有理與人交
恭遜而下人不妄不¶詐不茍取不茍訾好學不倦不自
夸伐吾雖未能必¶其爲君子而必君子之徒也乖戾而
好忿疾自以爲¶才伐己而侮人言無可愛行無可喜隂
詭僻違使人<md:KR4e0074_SBCK_011-56b>¶惡見而厭視雖未必其爲小人而必小人
之徒也審¶斯二者則足下所趨之塗可知矣夫人不亟
悟亟改¶而復褰裳疾趨以小人爲的而復自以爲是譬
<pb:KR4e0074_WYG_011-67b>
猶李¶赤之遭厠鬼面已陷不潔矣而後諱人之言以圊
溷¶爲鈞天帝居吾恐其終不免爲小人也雖然天下學¶
者亦衆矣求如足下之燭義理善記誦於學多所通¶解
豈可多致哉吾安知其遂不改而真爲小人之歸¶也使
遽以小人處足下則予之言不宜出矣念足下¶有能改
之資而欲足下之改也故不能無言足下欲¶爲君子爲
小人皆自今日始其深思之<md:KR4e0074_SBCK_011-57a>¶　　與郭士淵論文
<pb:KR4e0074_WYG_011-68a>
吾郡之文闕有間矣僕行四方每見郡人詞令可觀¶者
即喜况能文者乎是以自見吾兄心洋洋如有所¶得&KR0230;
爲加安而食爲加㫖非勉強而然也樂善之誠¶天性然
也繼而又承寄以林君公輔之文且教僕曰¶試評其可
否焉僕昔聞吾兄言固知林君之賢及展¶而讀之黙而
味之其思淵以長其辭辯以達不覺叩¶几三嘆反復玩
繹遂至夜深乖離旅寓之思爲之頓¶消而沉伏鬱抑之
氣勃然奮起信乎斯文之可以恱¶人而吾郡之秀不可
<pb:KR4e0074_WYG_011-68b>
及也僕不才自居金華太史公<md:KR4e0074_SBCK_011-57b>¶之門當世士大夫多獲
見之矣凡能文有名者皆得¶而觀之矣至誦其文而使
僕喜愜無所遺恨者不數¶人豈僕識見鄙劣使然哉亦
作者鮮臻其極故也太¶史公嘗與僕言而以爲嗟嘆葢
斯文之在人如造化¶之於物嵗異而日新多態而善變
使人觀之而不厭¶用之而無窮不失榮悴消長之常理
乃足爲文而世¶之人多不能與此樂蹇澁者以艱言短
語爲竒好平¶易者以腐熟冗長爲美或采摭異書怪說
<pb:KR4e0074_WYG_011-69a>
以爲多聞¶或蹈襲庸談俚論以爲易曉而不知文之美
初不在¶是也古之名世者具可見矣以僕言之秦漢以
下大<md:KR4e0074_SBCK_011-58a>¶率多記載講論之文耳求如古之立言者未之多
有¶也聖人之言不可及上足以發天地之心次足以道¶
性命之源陳治亂之理而可法於天下後世埀之愈¶久
而無弊是故謂之經立言者必如經而後可而秦¶漢以
下無有焉然而猶足以名世者其道雖未至而¶其言文
人好其文故傳其言雖不文而於道有明焉¶人以其明
<pb:KR4e0074_WYG_011-69b>
道故亦傳二者俱至者其傳無疑也二者¶俱不至者其
不傳亦無疑也以僕觀於今之人求其¶成文而可誦者
且不易得况望其明道乎僕所以見¶吾兄與林君之文
而喜者良以此也自古國家之興<md:KR4e0074_SBCK_011-58b>¶功崇而績偉政舉而
教行天恐其或失墜也必生博¶特英達之士執筆而書
之所望於將來者非兄與公¶輔輩而誰乎此非僕私於
同郡而言雖太史公亦深¶望焉更爲謝林君加意問學
以法六經爲務倘有所¶得即以見教僕之几當不一叩
<pb:KR4e0074_WYG_011-70a>
而已也¶
　　與舒君¶
舒君足下某在鄉黨時嘗接奉川朋友輒知足下名¶斯
時新自京師歸湖海間人物可數慨然發不得見¶之歎
雖未一識足下然已久存乎心而著乎目矣昔¶有人在
京師以足下文見示且道足下材質甚美撫<md:KR4e0074_SBCK_011-59a>¶誦彌日恍
然如聨席交辭神㑹意領不知相隔千里¶而限以二江
也僕自十五六從先君學經讀古人文¶字頗思究其端
<pb:KR4e0074_WYG_011-70b>
緒然竊病今人與古不類自宋中世¶以下文未嘗敢觀
時有所得私述而隂藏之耻以示¶人及遊京師始出謁
太史公公一見輒曰子吾徒人¶也遂送至弟子籍中繇
是日獲聞所未聞然後知斯¶道如此而今人之得者果
非也葢文與道相表裏不¶可勉而爲道者氣之君氣者
文之帥也道明則氣昌¶氣昌則辭達文者辭達而已矣
然辭豈易達哉六經¶孔孟道明而辭達者也自漢而來
二千年中作者雖<md:KR4e0074_SBCK_011-59b>¶有之求其辭達葢已少見况知道乎
<pb:KR4e0074_WYG_011-71a>
夫所謂達者如¶決江河而注之海不勞餘力順流直趨
終焉萬里勢¶之所觸裂山轉石襄陵盪壑鼓之如雷霆
蒸之如煙¶雲登之如太空攅之如綺縠廻旋曲折抑揚
噴伏而¶不見艱難辛苦之態必至於極而後止此其所
以爲¶達也而豈易哉漢之司馬遷賈誼其辭似可謂之
達¶矣若揚雄則未也唐之韓愈栁子厚宋之歐陽修蘇¶
軾曾鞏其辭似可謂之達矣若李觀樊宗師黄庭堅¶之
徒則未也於道則又難言也嗟乎此豈可與昧者¶語哉
<pb:KR4e0074_WYG_011-71b>
今之世不幸斯事廢缺賴太史公起而振之一<md:KR4e0074_SBCK_011-60a>¶代之文
粲然始完人以爲公一儒者於世何所預而¶不知公之
有功於斯世者至大也譬猶星辰之於天¶鬚眉之於人
初無所預然而有之則天象修而人形¶妍無則晝夜乖
舛而容儀陋劣矣葢公之文一本乎¶道徳而氣足以暢
之當其發難折辯紆餘反覆雄毅¶𢎞博雅而不深質而
不淺擊刺交前弧弩皆發觀者¶駭眩失色徐而察之則
固從容閑暇如無事時而不¶失揖譲進退之禮此公之
<pb:KR4e0074_WYG_011-72a>
所以服四方之士而有誘¶民導俗之功者也某之獲見
知於公者又何幸哉足¶下太學一諸生能自㧞於千人
之中以得公之稱譽<md:KR4e0074_SBCK_011-60b>¶可謂有過人之材矣公未嘗易稱
人也公待人雖極¶㳟和茍非其材一言不加許僕不肖
猥䝉公之奬引¶以爲教雖自知不足以當之而心亦私
自幸非幸公¶之稱以爲足也幸不棄於大賢君子庶幾
可勉以入¶於道耳每患䘮亂之餘英俊寡鮮求其人友
之以俱¶而不可遇故屬心於足下也亦欲相講說以同
<pb:KR4e0074_WYG_011-72b>
進於¶道耳僕性愚憨竊以爲古人之言有是有非是其
是¶而非其非乃爲得之若以古人爲皆然則不可也識¶
者殊少未免爲俗人所笑今足下乃病陸士衡文賦¶淺
狹而有作竊窺叙述大意甚美士衡於道未有知<md:KR4e0074_SBCK_011-61a>¶所賦
者特當時相尚之文固有志者所不讓足下病¶之誠宜
第其中有不易之論如曰謝朝花於己披啟¶夕秀於未
振又曰怵他人之我先彼未爲無見但立¶志有非前人
之意乃不然耳然其言之善者亦不可¶不取世人或不
<pb:KR4e0074_WYG_011-73a>
察其立辭之說而徒取其所謂襲凡¶蹈故綴緝成篇者
使論誦之盡氣率不得其句則不¶知士衡之論故也故
繼以爲告足下幸有以教僕僕¶亦不敢虛辱雖然吾儕
之於文辭當法六經區區士¶衡又惡足置齒牙間哉¶
　　與錢克温<md:KR4e0074_SBCK_011-61b>¶兩年來不獲承候起居每思巾山之㑹爲之悵然吾¶兄
雅士當爲造物所佑而亦坎坷如此殆未易識正¶宜順
處耳僕奉親還謹留此爲别
<pb:KR4e0074_WYG_011-73b>
　
　
　
　
　
　
　
　遜志齋集巻十一

<pb:KR4e0074_WYG_012-1a>
欽定四庫全書
　遜志齋集巻十二　　　　明　方孝孺　撰
