# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:46
#+PROPERTY: JUAN 20

<md:KR4e0074_SBCK_020-1a>¶
　祭文　誄　哀辭¶
　　祭太史公五首¶
丁巳之春公歸金華六月載途公歸於家公曰美哉¶子
來孔時斯文有傳非子誰宜我觀海内亦有作者¶非言
之難知道者寡古人為學惟道是明繄我望子¶豈以文
名拜公之言服公之徳從公三年忘寢與食<md:KR4e0074_SBCK_020-1b>¶公曰卓哉
<pb:KR4e0074_WYG_020-1b>
才器之奇加以嵗年吾且畏之孰俾師友¶傳之子孫意
欲甥我以承其門歸告祖母祖母不可¶吾老娶婦欲其
事我道路阻邈其歸無期且貴非偶¶汝固以辭此言未
聞公家遘難聞之涕泣夜不能旦¶百口徙蜀與戎羌隣
重走金華謀公弟昆欲徃省公¶中以故止祖母速歸得
娶閭里遲之三載黽勉以從¶死生莫知以此負公公之
為教必本禮義違親絶俗¶固非公意公今薨矣我存如
何所肯忘公有如江河¶公之道徳未白於世公之文章
<pb:KR4e0074_WYG_020-2a>
㡬與公逝思公體貌¶尚寓于䕫哀公子孫桑梓是懷闡
之雪之俾大以光<md:KR4e0074_SBCK_020-2a>¶導之扶之使之大行告於天王返𦵏
以禮脱其羈縻¶使復閭里或周其囏或開其昏凡力可
為不忘公恩¶第愚不肖弗敏為學天容地負懷公奥博
忠義大節¶道徳大原庶㡬努力法古聖賢公之望我盖
將在此¶天未可期心則已矢公神在天亦我之思我辭
告公¶寧不我知¶
嗚呼九鼎大吕不足炊糜陳於郊廟可鎮華夷麒麟¶騶
<pb:KR4e0074_WYG_020-2b>
虞不能服駕出於山藪可瑞天下盛徳之士邦家¶所毗
潛功隠澤不見施為方其在時衆或未識厭世¶而去智
者痛惜嗟吾先生全徳邁倫盡性蹈道卓然<md:KR4e0074_SBCK_020-2b>¶天民文傳
海内世謂止此遺其粱肉貴其糠粃先生¶所存我何敢
知使享眉夀人必賴之今也既亡民實¶無禄寥寥聖道
疇引疇續昔始懸車學者滿門意謂¶小子可屬斯文嵗
月㡬何忽十三年鈍拙無成實愧¶於天薄宦山南地隣
西蜀遺孤萬里傷我心目身拘¶職業詎曰能來獲奠一
<pb:KR4e0074_WYG_020-3a>
觴豈非天哉道之廢興允匪¶人為曷以為報不負所期¶
士不知道以勢為榮天貴不存寵辱易驚卓哉先生¶洞
鑒千古駕雲乘風與造物伍聖主庸之掌制玉¶堂匪公
之華邦家之光羣言讒之置於巴蜀匪公之<md:KR4e0074_SBCK_020-3a>¶尤民之無
禄正襟談笑瞑目伸眉浩然無愧處險若¶夷貴賤去來
靡貳靡忒孰能與偕忠信之積惟公忠¶信海内所稀謗
與身亡徳為世師顧余小子寡聞不¶肖茲粗有知實公
之教繫官山南今且八年公墓在¶䕫欲徃莫前友生南
<pb:KR4e0074_WYG_020-3b>
歸舟過墓下遣致一奠省視松¶檟大江滔滔惟海是宗
我心所懷曷有其窮嗚呼哀¶哉尚享¶
嗚呼我年十五始誦公文厥後五年登公之門公實¶天
人遊戲世俗粃糠死生談笑榮辱利祿刑禍不入¶於懷
獨憂斯道未見英才聞人一能欣喜動色晚遇<md:KR4e0074_SBCK_020-3b>¶小子自
賀有得致政蘿山館置於家細析密㣲大包¶幽遐庸言
極論莫匪正學翼孟宗韓沿洙遵洛簞瓢¶陋室若飫萬
鍾訓物刑家惟孝惟忠天作奇殃去鄉¶徃蜀萬里西行
<pb:KR4e0074_WYG_020-4a>
怡然瞑目當始戒途告我以書勉以¶道學為君子儒慟
哭山中忽復十年思公之心上通¶乎天一官蜀口葢亦
天意承乏校文私情幸遂公墓¶於䕫拜謁靡遑孀孤滿
目興我慨傷收恤教養後死¶之責祿薄力㣲有願未獲
公之屬望夫豈為身將纘¶斯道以開後人雖愚無能志
尚未已報公之徳庶或¶幾此大江流東卒與海通公神
在天曷日其逢<md:KR4e0074_SBCK_020-4a>¶(闕/)　公之量可以包天下而天下不能
容公之一身公之¶識可以鑑一世而舉世不能知公之
<pb:KR4e0074_WYG_020-4b>
為人道可以陶¶冶造化而不獲終於正寢徳可以涵濡
萬類而不獲¶蓋其後昆其所有者皆衆人之所難勉而
未嘗自以¶為足其所遇者皆衆人之所難處則快然委
命而不¶置乎戚欣此公之所以跨越前古拔彚超倫控
宇宙¶而獨立後天地而長存者乎世烏足以知之徒傳
誦¶其雄文執其詞者惑其意得其似者失其真彼好慕¶
者且若此又何恠乎臧倉與叔孫宜夫公之厭斯世¶而
不居甘逺跡於峨岷蓋將弔重華於九疑唁屈子<md:KR4e0074_SBCK_020-4b>¶於江
<pb:KR4e0074_WYG_020-5a>
濵而不忍汙乎流俗之埃塵也然則公固以死¶生榮辱
為夢幻得失毁譽為浮雲六合之内孰非其¶第宅薦紳
之士皆若其曾𤣥尚何窮達之足云乎吾¶獨悲嘆而不
止者上以憂乎斯道下以憫乎斯民愧¶受恩而未報懼
來者之無聞嗚呼哀哉公其舍此而¶安之豈其與形俱
逝與物同泯乎吾猶彷彿見公騎¶風馭氣鞭日月而叱
星辰遨遊乎崑崙之野出入乎¶無窮之門是蓋處乎世
者止七十有三年而不死者¶不知其㡬千萬春其遇乎
<pb:KR4e0074_WYG_020-5b>
人者雖若艱危而可痛而¶樂乎天者不可數計而具陳
而吾猶噭噭哭于山巔<md:KR4e0074_SBCK_020-5a>¶與水濆是皆公之所笑而奚能
酬教育之厚恩嗚呼¶哀哉列泰華以為殽注滄海以為
尊吾知公之不我¶顧而庶㡬可以報公者習其所聞以
求不負乎明訓¶行其所得以冀有益於黎元酹皇天與
后土尚同鑒¶乎斯言¶
嗚呼務遇合者或貴顯以終身而為天下之所惡負¶大
名者多困阨於一時而為後世之所慕蓋利與善¶不可
<pb:KR4e0074_WYG_020-6a>
得而兼而公論必久而後定故也考乎公之平¶生道徳
冠縉紳而位與衆人同列文章燿夷夏而家¶無百金之
富卒之速讒遇斥奔走顛沛而死於道路<md:KR4e0074_SBCK_020-5b>¶孰不尤聲譽
之不祥而取造物之恠怒哉然身既没¶而人主之知愈
深家既破而子孫之守益固是以親¶王之賢覽遺文而
歎息懷舊學而眷顧詢形容於圖¶像想儀矩於趨步已
賜賚乎孤&KR0276;復閔悼其墳墓為¶王謀者惜公厭世之太
早為公悲者恨王至蜀之遲¶暮也夫盛衰禍福之理聖賢
<pb:KR4e0074_WYG_020-6b>
有所不能違惟其既死¶而猶存愈逺而見思兹君子所
以異乎衆人不啻若¶麒麟之於狐兔也某學道無聞受
業有素仰徳容之¶如在嗟嵗華之易度兩瞻岷峨濫跡
鵷鷺愛縁丈人¶之烏術等千金之瓠惟嘉殽與清醑皆
賜物而匪沽<md:KR4e0074_SBCK_020-6a>¶上以昭乎厚恩下以寓乎衷素¶
鳳飛赤霄百鳥朝之或集於枯鷃雀嘲之蛟龍天遊¶雷
雨九土一或泥蟠蛙蚓獻侮古之賢豪身居廟堂¶耄倪
稽首望其餘光一朝失勢遭讒遇斥羣兒樂禍¶謗毁山
<pb:KR4e0074_WYG_020-7a>
積惟太史公間世之英國之蓍龜人之典刑¶洪武初載
光膺天寵名聞夷夏内外風動衣冠如雲¶趨拜於門有
得一言寳若璵璠不幸西遷瞑目江澨¶麟踣而亡羣犬
交吠物之見恠以異於常衆人不知¶吾道乃光賴兹賢
王誠明濬哲興懷先正追悼黄髮¶意欲起公論過規失
每觀遺文軫䘏㷀獨惟君知臣<md:KR4e0074_SBCK_020-6b>¶惟賢知徳王言既出讒
妬自息公之名績終古不磨¶鬼燐紛紛如日月何小子
無能蚤承教育不鄙其愚¶千載是託嵗月遄邁忽二十
<pb:KR4e0074_WYG_020-7b>
年志大無成懼辱公門¶俗論之悲夫豈待辨九原聞之
當笑其褊青城矗天¶羣僊所都公神不亡其在兹乎¶
　　祭太史公遷𦵏文¶
嗚呼盛衰得喪之際孰非天哉榮辱出於一時者雖¶有
幸與不幸而是非之公原於天道者終不可以勢¶屈而
利回當變故之初興先生恬然委順於長江之¶涘荒城
之隈雖樵童與牧婦亦為掩涕而徘徊意謂<md:KR4e0074_SBCK_020-7a>¶平生之徳
業將與祿位而俱頽孰知雲收雨霽星斗¶之光有若洪
<pb:KR4e0074_WYG_020-8a>
瀾怒濤擊撞鼓盪而不能損砥柱之崔¶嵬今則文辭大
行於天下而聖主為之追念子孫篤¶守其遺緒而賢王
為之興哀賜之粟帛而遺孤有賴¶慕其風采而尚疑其
遊戲於瀛洲與蓬萊伸於既屈¶之餘也尚若此而况千
載之後公論既定其卓絶光¶著又何如哉然則先生於
天可以無憾而吾徒小子¶所以惓惓如有失者恐上無
以衛翼於斯道而下無¶以啟迪於將來兹者自蜀告歸
為位一奠吾之不見¶先生也久矣庶㡬翩然下臨掀然
<pb:KR4e0074_WYG_020-8b>
㣲笑猶彷彿想像<md:KR4e0074_SBCK_020-7b>¶乎盛徳與雄才嗚呼哀哉尚享¶
　　祭胡仲申先生¶
上下百載四方萬里心所敬者數人而已惟數人中¶少
達多窮或困其始或艱其終謂天使然天實何故¶賢者
奚為為天所惡謂為偶爾智力可圖孰云君子¶不及鄙
夫人之所重天之所輕其所至靳宜與禍并¶汲水於隣
終世不怒試攘珠玉挺劒相顧造化之機¶變怪詭奇恒
以示物使物莫窺儒者多言抉發幽秘¶陵轢鬼神譏切
<pb:KR4e0074_WYG_020-9a>
天地人之至情忌人揣摩矧造化者¶寧不譴訶是以賢
哲多困不逢百無所能乃宜公卿<md:KR4e0074_SBCK_020-8a>¶富貴一時電滅漚起
有以自立百世不死較其所獲¶多寡可量肯舍八珎而
取糟糠嗟若先生其又何悲¶不競斯須千載是貽命不
榮身禄不逮嗣人以為報¶道不在此其中所蓄月朗日
温著為文章追配古人¶風雲之變江海之深𤣥酒大羮
粹璧精金惟所欲言¶無不如意聲名赫奕昭灼當世曠
視宇宙奚古奚今¶有盡者身無窮者心凡人所難深探
<pb:KR4e0074_WYG_020-9b>
獨得余復何嗟¶為天下惜斯道不振文弊質凋環目顧
之一何寥寥¶兹已可憾聞者嘆咨况在不肖嘗辱見知
違濶㡬何¶墓草已宿音容儀度宛在耳目後先相禪若
晝夜然<md:KR4e0074_SBCK_020-8b>¶敢謂寡陋不圖其傳已死而生愈逺彌燿叙奠
矢辭¶知已是報¶
　　重告胡先生墓¶
宋元之隆天下大同薦紳碩儒皆人中龍我生後矣¶見
之無從所不恨者以識二公二公之徳各致其崇¶先生
<pb:KR4e0074_WYG_020-10a>
以介太史以容容如江海百川所宗介如山嶽¶峭拔穹
窿如粟於饑如裘於冬人被其利莫知其功¶徃者太史
致政而東先生來見皤然兩翁東人聚觀¶曰我父兄西
人嘆言邦國未空顧登夀考顧履顯融¶内鎮國家外服
狄戎用為禎祥以誇無窮云胡皇天<md:KR4e0074_SBCK_020-9a>¶降此薦凶太史入
蜀先生亦終百年而成一日而失¶嗟今之人死生無日
道㣲教析孰闡孰一風俗變壞¶孰救其疾其頽孰扶其
潰孰窒有邪有詖孰正孰黜¶有慕乎善孰為引掖太史
<pb:KR4e0074_WYG_020-10b>
之行我已失色先生之神¶天充地塞何能泯滅為坏土
抑舒而為風鬱而為魄¶蒸為雨露盪為霹靂誰謂冥冥
而不赫赫有戾乎理¶尊榮安逸人或不誅先生是殛蹈
道行義屈伏困阨¶先生上訴福佑是錫不合於人天之
所徳不遇一時¶後世取則長山蒼蒼鎮此南國嗚呼先
生與之無極¶
　　祭戴先生<md:KR4e0074_SBCK_020-9b>¶斯道與宋俱遷南東文獻卓然婺為之宗各尊所聞¶以
<pb:KR4e0074_WYG_020-11a>
紹大統風行日舒山立海湧有元之衰耆老淪亡¶惟四
先生揚其末光懿文太史事明天子長山華¶川内外鼎
峙惟九靈公逺跡自藏嬉遊物表不耀其¶章辟諸寳器
致用先毁顧瞻四傑喪其三矣幸公尚¶存為學者師孰
是寡佑一老不遺自昔聖賢莫不有¶死死有所傳禍福
同軌公之表著自不可磨視彼區¶區何足少多前有千
祀後有萬世百年之間蓋不必¶計人囿大化如氷在川
成壞斯須安可控搏有盡之¶形歸諸造物其無盡者終
<pb:KR4e0074_WYG_020-11b>
古不没得失之理公已無<md:KR4e0074_SBCK_020-10a>¶疑我獨何悲傷道之㣲星辰
在上河嶽在下孰扶其¶衰尚俟來者¶
　　祭王文節公¶
嗚呼天之於人無久不報之善人之於世無終不定¶之
天當事變之紛綸禍福險夷倒施而錯出若不可¶以數
推而理度及夫徐觀其後而究其所止殃慶之¶應未嘗
不曲當其實而無毫髪之偏辟之飄風暴雨¶挾雷電而
驟至遇之者駭愕眩惑以為無復見乎白¶日矣瞬息之
<pb:KR4e0074_WYG_020-12a>
間軒豁開朗大而山嶽江河細而鷃雀¶䖝魚莫不各復
其常而觀光采之爛然嗟乎先生負<md:KR4e0074_SBCK_020-10b>¶剛徤之氣藴該博
之學抱作者之宏才而遭太祖¶之用賢固宜得位行道
以復先王久墜之興致四海¶於平治拯萬世之顛連何
期讒夫奸豎謀孽間搆卒¶俾蒼黄奔走於西南萬里之
滇僰百不一試而身竟¶死於流離遷徙之迍遭當斯之
時非惟親戚鄉黨痛¶其不幸凡聞先生之名而知其事
者靡不疑天道之¶叵信為之悼屈而銜寃及今皇之繼
<pb:KR4e0074_WYG_020-12b>
統施大惠於¶八埏凡英偉奇傑之士無不招致於庶位
而恨弗能¶起先生於九原於是先生之子方以才受薦
擢官太¶學而先生平生大節因得陳於殿陛而達於旒
扆之<md:KR4e0074_SBCK_020-11a>¶前於以有學士之贈於以有文節之謚褒崇閔悼
極¶其華顯自有國之初文臣之没者不知其㡬而咸莫¶
能比肩豈不以抑之久也發必盛屈之甚者伸必長¶而
天道之徵於人者雖有遲速疾久之異而隨其所¶積以
為報則如符節之合而罔愆吾由是知天之可¶恃善之
<pb:KR4e0074_WYG_020-13a>
可必人患不力於為善而不患為善之無傳¶嗟乎先生
之生也崇位重禄之榮髙車駟馬之飾雖¶不及當時之
權貴然身没之後彼皆澌盡腐滅而無¶遺而節行之傳
昭乎若星斗之揭浩乎若江河之流¶姓名之著又儼若
超世而登僊乃知讒佞之排先生<md:KR4e0074_SBCK_020-11b>¶也乃所以成先生之
美轗軻之困先生也適以表其¶志節之全彼恣睢於一
時此光曜乎萬年而先生又¶何憾焉某等或從遊於夙
昔或尚友於簡編情不能¶自已而託諸一奠奠不能哀
<pb:KR4e0074_WYG_020-13b>
而復告以兹言¶
　　祭鄭仲舒太常¶
嗚呼世之仕者恒以困州縣沉下僚為憾而公之所¶歴
講殿禁林學省頌臺衆人望之若髙舉而登僊¶仕而通
顯莫不虞危機之及以善退為難而公當廢¶興之運優
游解組取樂林泉昆弟賔客雍容談笑者¶十有七年老
者每患乎無所養死者每患乎無所傳<md:KR4e0074_SBCK_020-12a>¶而公之家田禄
室廬之美詩書禮樂之富足以娯意¶而便體公之身道
<pb:KR4e0074_WYG_020-14a>
徳行業之懿文章字畫之工足以¶埀世而稱賢於衆人
之所憾者無一有於人情之所¶願者無不全年踰七十
考終於寢是蓋古人之所或¶見而今世之所未聞者也
聞公之喪宜可無恨矣胡¶為乎而使予失聲而頓足洒
淚而呼天乎蓋斯民之¶生不能以自立必有君子以為
之望斯道之㣲不能¶以無弊茍非賢者則莫振其衰而
扶其顛自宋之亡¶幾及百年顧瞻金華有光蟬聯吾儕
小子不幸而弗¶獲見其盛時矣所得見者五六人焉曰
<pb:KR4e0074_WYG_020-14b>
宋曰胡曰范<md:KR4e0074_SBCK_020-12b>¶曰葉此數公者皆百世之士而公出乎其
間與之頡¶頏徃復上下辨論若星斗之並明金石之相
宣豈非¶當今之美觀哉徃嵗不淑而葉公卒胡公逝既
而宋¶公薨于蜀范公奄去而不可援亦已甚矣不可言
矣¶夫豈知公亦遽厭人世而歸於九泉乎嗚呼自今以¶
徃蚩蚩之衆何所效而為善茫茫之緒誰為之繼而¶尚
延乎然則貴而歸考而没於公之生雖可願而四¶三君
子爭先而歸逝其於天下寧非甚可哀憐乎况¶孝孺之
<pb:KR4e0074_WYG_020-15a>
於諸公或親接其教或早受其知或陪几杖¶以周旋而
釣游於麟溪之滸眺望於芝山之顛促席<md:KR4e0074_SBCK_020-13a>¶飛觴㑹一時
之英傑揮毫作賦掃千古之遺篇公之¶處我為最久而
待我尤拳拳也&KR0183;别而歸公執我手¶我視公顔以為公
精强雅健當享百年之夀而余之¶求師取友考萬古之
得失舍公門無所息肩違公之¶日淺而見公之嵗尚綿
綿也夫孰知至今六年而不¶一㑹余既憂苦百罹而公
翩然決去忍不少須見我¶以盤桓乎嗚呼當今之人知
<pb:KR4e0074_WYG_020-15b>
我者豈無有才者蓋鮮¶宜生而死宜福而禍奪功名於
少壯抱空志而煩寃¶者相環也予獨哀公而不止得非
以愛敬而偏乎蓋¶古道日散而天下無全人浮淺以為
通而輕鋭以為<md:KR4e0074_SBCK_020-13b>¶儇也狼戻以為能而刻深以圖一已之
安也求如公¶之静重而有守和平而有量居之如山發
之如淵犯¶弗忤而怒不遷者豈非鸞鳳之於鴟鳶乎徳
可儀一¶世而與衆人同盡何以庇我黎民子孫乎是則
吾之¶哀公者非特為游從之好談諧之樂蓋一以閔吾
<pb:KR4e0074_WYG_020-16a>
之¶道而傷其將墜一以誄公之徳以告公之曾𤣥公其¶
以為然乎¶
　　祭呉樗菴先生¶
余生孤艱蚤失先人何所恃賴以淑吾身惟兹先友¶當
時之彦不予棄遺納我於善十餘年間逝者如雲<md:KR4e0074_SBCK_020-14a>¶四顧
興嗟幸公尚存誰實無良忍速公死堂堂民望¶於今盡
矣惟公之生玉質金聲儼如列僊温粹而清¶據席談笑
羣言咸廢尤善為詩尚友百世酒酣意適¶奮筆吟哦睥
<pb:KR4e0074_WYG_020-16b>
睨曹劉謂不足多𤣥思妙語神搆鬼設¶獨得於心大呼
擊節洞視天下嘆莫已知人之不知¶豈特其詩仕非其
志未老而退彼敢欺天謂公附勢¶曷不與辨以死自明
義弗受辱視死反輕人之有終¶理所必至孰能久生閲
世自肆古昔所傳惟僊能然¶超乎物表不履憂患公昔
慕願與僊為儔死而有知¶必從之遊人之有生憂讒畏
毁公之至樂迺自今始<md:KR4e0074_SBCK_020-14b>¶羣愚競利一老不容使果有僊
孰不喜公為公之計¶死未為失况享髙年踰六望七昔
<pb:KR4e0074_WYG_020-17a>
我先人五十而終¶以公觀之所得已豐吾心之哀匪私
所愛哀彼流俗¶淪胥以敗此獨為善衆視若仇彼為不
善覆謂良謀¶善不勝惡人事之變是非榮辱身後乃見
公雖云死¶不死者長寧若小人溘焉而亡念昔造門公
迎以笑¶豈知今也哭公以吊已矣我公人邪天邪悠悠
此哀¶為誰言邪嗚呼哀哉尚享¶
　　祭葉夷仲主事¶
嗚呼天禍斯道一至於斯奇才偉士溘死無遺我自<md:KR4e0074_SBCK_020-15a>¶結
<pb:KR4e0074_WYG_020-17b>
髪出遊天下所交所事皆名世者曾未十年零落¶西東
哀訃日聞寰海為空嗟嗟夫子博辨俊傑妙齡¶挺秀揚
聲楚越束書上馬翺翔燕京袖出文章諸公¶駭驚國不
可為智者所畏退處兵間初匪其志天戈¶南麾溟波不
揚手持龍節萬里海邦蠻王島侯祗命¶震悚南金大貝
稽首來奉帝嘉勞績俾佐一州入¶宰畿縣奏課最優逺
郡不治陟判其政引嫌告歸寓¶跡觴詠當宁興歎在廷
乏才近臣交薦邦憲是陪刀¶筆章程衆趨刻覈顰蹙坐
<pb:KR4e0074_WYG_020-18a>
曹謂匪吾職羣士大比兩¶司文衡宸眷方隆縉紳所榮
云何不淑遽厭人世年<md:KR4e0074_SBCK_020-15b>¶齒豈多五十而逝昔我先公與
公最驩我為童穉輙¶觀公文謂公名人非我敢見乃辱
愛知不我愚賤譽¶我勉我待以友朋再薦而起實忝同
徴舟行千里連¶床接膝飛觴賦詩樂意横溢公留我歸
有喜有悲我¶以家禍重之京師公篤道義不避嫌謗小
人所怯公¶氣益壯契濶還里于今四年嘗歸覲父一見
即旋示¶我以文論當世士來者莫知存者無㡬意公未
<pb:KR4e0074_WYG_020-18b>
老士¶譽所宗辟雍玉堂贊徳紀功孰知此别終天莫覩
忍¶不少留俾發䝉瞽人邪天邪誰識其因人理多辟天¶
豈亦然凡天之生莫不有盡惟有足傳雖亡不泯才<md:KR4e0074_SBCK_020-16a>¶之
難兼古昔所疑或工於文拙於猷為或訥於言或¶昧於
守人之所病公實備有使得髙位以大其行何¶適不宜
止以文鳴公文之尤自可傳世一時冥冥終¶古㫼㫼彼
庸狡者快意目前較其所得穢若䲭鳶事¶久跡明公可
無憾我悲吾道為天所厭既窮吾身又¶奪其儔顧瞻四
<pb:KR4e0074_WYG_020-19a>
方誰與從遊始聞公喪我病方甚不¶能趨哭淚滴衾枕
嵗且周矣哀不弭忘纍纍諸孤若¶在我旁貧不能振仰
愧平昔文以告哀情何有極嗚¶呼哀哉尚享¶
　　祭郭士淵<md:KR4e0074_SBCK_020-16b>¶寧海為縣上下千年才士衆多實難為賢至於近世¶諸
老盡殁天啟其端俊傑乃出嗟嗟君子蚤有譽聞¶在庠
序間已驚其羣昔被薦書翺翔太學抗疏殿庭¶觀者膽
落欲收其功先挫其鋩歛而不施其聲愈揚¶在嵗巳未
<pb:KR4e0074_WYG_020-19b>
余從太史至於京師閲天下士孰不奮筆¶自儗韓歐我
程其文莫如子優辭采粲然辨峭暢達¶波濤之壯鷹隼
之決太史好士無所不容獨奇子才¶稱之羣公坐受子
拜以示親愛銘子先墓使永不墜¶嘗為我言當世多才
斯文可傳莫盛於台予鮮朋友¶亦喜得子坐談千古大
笑起舞意氣之盛自謂無儔<md:KR4e0074_SBCK_020-17a>¶仰首視天曠視九州子繼
居憂予亦還里徃來問難¶情義益美遊並予轂息聯予
床凡予所聞無或閟藏¶予之金華子將赴闕自期即歸
<pb:KR4e0074_WYG_020-20a>
當與子别予留子去¶不相聞知思子無悲謂見有期孰
云君子而竟止此¶不與子面乃聞子死子方未死我在
郡城人或訛言¶予不之聽或言吾子近頗嗜飲予曰不
然子慎而審¶孰是不慎以殞厥身孰是不思殱此良人
嗟嗟吾子¶子果死耶胡不子留俾文邦家况子之才可
以用世¶非若文人僅名一藝吾意望子卓爾大成立言
行道¶烜赫聲名天胡不然置子于毒困于讒搆身死名
辱<md:KR4e0074_SBCK_020-17b>¶衆人無知謗謂子狂紛紛矇瞽烏識否臧㣲生好直
<pb:KR4e0074_WYG_020-20b>
匡章不孝茍㣲孔孟是非曷較子之言行予實知之¶一
時毁譽何足喜悲賢哲不幸古亦多有身後名彰¶終著
不朽顧瞻文獻耿耿余懷為斯道慟非予之私¶
　　祭許士脩¶
嗚呼士之自立各有所成考徳要終乃可定名子之¶持
身潔亷粹美珠完玉瑩不見纎滓去聖千載視之¶若存
上探其心潛與討論細入絲毫大絡宇宙豁然¶洞視弦
發矢透洩其珍奇以謳以嬉濯人肺腸俾蜕¶汚卑凡厥
<pb:KR4e0074_WYG_020-21a>
所能無不可喜自視若虚益進不止我自<md:KR4e0074_SBCK_020-18a>¶識子至今七
年每見輒驚常異於前愛子敬子謂子¶可望為哲為賢
以淑吾黨命不可信道不可期不俟¶大成而中奪之業
雖未究志則已白人實不幸非子¶之怍我圖其行惟世
之英何以名子賢者之清使子¶有位大行所學辟如江
漢蕩滌汚濁不發其光卒歛¶而藏天果何為安可揣量
豈謂斯世為可厭斁清都¶玉房招子遊息抑謂世故勞
神憊形俾子來歸翺翔¶帝庭埀紳簮筆侍帝左右孰謂
<pb:KR4e0074_WYG_020-21b>
子夭吾見子夀彼昏¶無知畏死樂生疲瘁其身與憂患
并天實佚子非子¶之禍曷知其然子昔告我子之將逝
有卓其言幽明<md:KR4e0074_SBCK_020-18b>¶之故鬼神之原從容談笑不變顔色吾
復何尤子道¶已得所足恨者同志日㣲有善孰進疇格
予非吾實¶無能子望我厚謂將附子以托不朽子今死
矣予復¶何為天茍相予不負子知子喪在堂予處堊室
情不¶可制禮不敢出惟昔曾子嘗吊子張敢取斯義奠
子¶一觴子不嗜飲觴豈予舉侑以斯言永訣終古嗚呼
<pb:KR4e0074_WYG_020-22a>
哀哉尚享¶
　　祭宋仲珩¶
嗚呼死生一塗禍福一門欲知得失視其所存違道¶而
生與死何異孰為不亡死而無愧惟予仲珩俯仰<md:KR4e0074_SBCK_020-19a>¶不慙
求之當今曾不二三况有文章才藝之美能知¶子名蠻
夷婦女子夀雖短所傳甚長儼乎若存不見¶其亡世豈
無人尊榮夀考死無足稱猶賤而夭鄙夫¶無知右彼左
此可謂麒麟不若狐鼠古之論人志行¶是觀窘於所遇
<pb:KR4e0074_WYG_020-22b>
匪人由天天之使然聖智莫易豈其¶不能時有順逆仲
由醢死宰予族夷衮衣大圭為百¶世師田恒孔悝盜國
欺世一時卿相千古狗彘子之¶獲譴或構以罪子則已
矣彼亦何在乃知小人徒爾¶紛紛毒機既發反中厥身
戕善疾能百鬼所殛灼刺¶鞭箠俾為虺蜮子之端直當
為明神駕風乘雲麾斥<md:KR4e0074_SBCK_020-19b>¶無垠浩然自得何所不可下視
斯世汨没膏火子當¶哀之吾敢子悲交友淪喪將誰與
依自聞子亡心疑¶未決不見來歸乃抱子骨仰天驚號
<pb:KR4e0074_WYG_020-23a>
胷膂欲裂乖仁¶負義羞愧天日子家太史視我如子難
不能救貶不¶能侍天實知之我為何人尚有可勉以贖
前愆撫孤¶教子使不失所傳道立名耀于終古我雖不
肖誓不¶敢忘施重山嶽報㣲毫芒成否在天匪謂必能
茍有¶所立斯言可徴子大夫人墓于蘿山吾欲祔之俟
太¶史還從兄不可歸骨金華尚寧其居子故所家親友¶
祖奠告以吾言匪特子知天實與聞<md:KR4e0074_SBCK_020-20a>¶　　祭王博士
<pb:KR4e0074_WYG_020-23b>
嗚呼人之有生何足恃邪始少壯之美好忽衰病之¶侵
加曾未㡬時而俯仰瞬息之間形骸已隨乎物化¶棺槨
倐掩乎泥沙又俄而過焉但見寒烟夕照宰木¶喧噪乎
殘鴉蓋生世之不足控持類如此雖聖賢豪¶傑其徳業
勛名可以參天而二地知術政事可以宰¶制乎衆庶而
安定乎邦家及其終也未始能違乎斯¶理而吾徒於仲
縉又何為屢嘆而深嗟嗟嗟仲縉子¶之去我而死一何
速邪憶初見子於烏傷山中妙年¶白晢宛如處子操筆
<pb:KR4e0074_WYG_020-24a>
吐辭浩然源泉之初發&KR0177;若桃<md:KR4e0074_SBCK_020-20b>¶李之方葩當時碩儒巨
公莫不稱美愛惜謂翰林君¶之有子而嘆其持節萬里
未返乎荒遐後十餘年名¶聞四達賢王遣使聘致于藩
國因得覩岷峨之奇峭¶凌江漢之洶湧求先君奉使之
所衰麻哭踊招徠魂¶爽於滇池之涯是時年踰三十毅
然有志於古道而¶入覲王門出教郡學雄文美譽旁流
溢乎卬巴及今¶又將十年矣新天子即位召為博士逐
入辭垣編¶摩先朝之實録文日以肆學日以盛而士之
<pb:KR4e0074_WYG_020-24b>
敬慕推¶許者亦日以多自意當聖徳顯融之時太平之
期可¶望而至庶㡬與子嬉遊於翰墨之林漸涵乎禮義
之<md:KR4e0074_SBCK_020-21a>¶域蒼顔黄髪同歸里閈以婆娑何期一疾僅隔數日¶
重入子室男哭袒而女號髽嗚呼履仁有必夀之徴¶積
善有茀禄之報以子之先人死於忠國而子有令¶徳足
以承其遺澤遽奪以死兩者不得享一焉其理¶則謂之
那豈蒼蒼者不能司禍福之柄而天道或過¶差乎將英
才異人天之所靳天既生之復欲收之左¶右以為光華
<pb:KR4e0074_WYG_020-25a>
乎抑所稟者有定分人之不能兼備猶¶天與之角翊者
去其齒牙乎以子之淑明温厚而夀¶止踰四十位止登
八品何至若是乖也雖然吾觀於¶世得於天者多則遇
於人者必薄厚取於世俗之所<md:KR4e0074_SBCK_020-21b>¶貴者其去道也必賒子
之所有者辟之球琳琬琰周¶鼎商彛大貝與丹砂世人
欲竊取其錙銖而不可得¶而子并包並蓄揮揚簸弄接
駟而連車所取者不已¶過乎貪而所得者不亦奢乎如
是而又望位髙而禄¶侈天之於人其孰能皆然則其可
<pb:KR4e0074_WYG_020-25b>
以不尤乎天而自¶釋况有男可嗣其學而復有孫矣食
也稼穡而秔稻¶衣也樹藝而絲麻數世享之而有餘以
子為富且貴¶夫孰以為夸吾所憾者欲蹈道而無補將
聞過而莫¶予加四海之内章逢之流豈乏其人疇能如
子助我¶以中正而指吾之疵瑕過子之門腹腸糾痛而
不能<md:KR4e0074_SBCK_020-22a>¶已奉一觴而長慟知吾心之謂何¶
　　祭鄒博士¶
士生於世或榮其身而名則辱或顯於始而困於終¶不
<pb:KR4e0074_WYG_020-26a>
惟由乎學行之臧否亦係乎遭遇之窮通惟先生¶之早
嵗既對策大庭而慕乎論政之賈誼及年七十¶有六復
䝉聖明被薦而起儼若議禮之申公拜為¶博士而俾同
脩金匱石室之書聖主之待老成可¶謂厚矣何一疾踰
半載而竟不起縉紳之士欲挽留¶而無從昔與先生同
試南官之多士或淪喪於兵革¶或搆罹於凶求其壯而
仕仕而夀夀而顯融文詞傳<md:KR4e0074_SBCK_020-22b>¶於海内姓名著於辟雍有
禄以考其終有子以承其¶祭者蓋惟先生一人而莫能
<pb:KR4e0074_WYG_020-26b>
與同况乎天子憫念¶耆臣賜棺以華其歛賜舟而致於
家此皆士君子之¶奇遇而先生已得之矣復何有所傷
恫然俊傑之生¶成才也難而才之可以名世者尤鮮數
十年之所稱¶慕一旦而失之其何能無介然於心胸筆
硯之相親¶笑談之相接今則無所望矣聊叙哀而酌酒
一以慰¶先生於溟漠一以寫吾心之沖沖¶
　　祭趙希顔¶
天道至神為萬化原凡得喪與禍福孰能揣較乎其<md:KR4e0074_SBCK_020-23a>¶間
<pb:KR4e0074_WYG_020-27a>
故堯舜之聖而不能必賢於𦙍子湯文之徳而夏¶臺羑
里亦不能逺引而茍全孔孟之困於陳蔡而棄¶於齊梁
短於臧倉而毁於叔孫夫一聖一賢豈其才¶智尚有所
不足固亦安於天命之自然予之黙識乎¶斯理也久矣
今獨喟然有感於希顔嗟吾希顔文學¶之邵足以冠西
蜀數十州之士譽聞之著非庸俗所¶能附麗而攀援上
而達乎賢王之聽次亦屢見禮於¶名侯與大藩衆力推
而競挽數稱疾而考槃晚為予¶而一出不終嵗而求還
<pb:KR4e0074_WYG_020-27b>
冀憣然而薦至豈竟死乎空¶山嘗熟聆乎緒論蓋深欲
以智自脱乎險艱今則已<md:KR4e0074_SBCK_020-23b>¶酬平昔之志願徳雖不施於
天下而幸身名之粗完¶夫豈希顔之智足以取此兮抑
亦天道之佑而偶逢¶其安夫屈伸倚伏之機予不足以
識之所能知者守¶道以保身則易抵巇以徼福則難嗟
吾希顔既有得¶於此矣其於死生之際尚何遺憾乎人
寰彼憸狡之¶蚩蚩急營利而自殘始攘奪於毫毛卒顛
隮於穽淵¶以彼較得失於此分賢否優劣曾何待於名
<pb:KR4e0074_WYG_020-28a>
言予獨¶區區不能忘情於一奠者交游之素師友之義
聊寓¶哀於此文¶
　　祭童伯禮<md:KR4e0074_SBCK_020-24a>¶嗚呼我傷時人以利勝恩珍貴錙銖芥視天倫孰如¶吾
子愛友弟昆同煬合藏矢死靡分衆皆蚩蚩適已¶忘物
既充厥家他人遑恤孰如吾子克廣仁術惠於¶艱㷀掊
取則弗人厚於躬薄於奉先貴為公卿寢薦¶豆籩孰如
吾子祠廟是䖍嵗時烝嘗其儀秩然鄙夫¶蓄財吝嗇自
<pb:KR4e0074_WYG_020-28b>
封三牲私室賔庖靡供孰如吾子待士¶敬恭冠蓋盈門
曾無怠容彼氓寡知謂學無益騁私¶角慧詆慢耆徳吾
子懲之聞善必式寳愛訓言如金¶如璧惟篤孝弟以𢎞
惠仁虚心屈體于賢于賔觀于¶其庭長幼振振嗟我鄉
閭疇與為隣予昔卧病杜門<md:KR4e0074_SBCK_020-24b>¶避咎子招我遊欣然為起
雲林有廬其下流水謂將¶與子黄髪燕喜宦學于秦不
見七年每以書來慰我¶憂悁祝子夀考以遲我旋云胡
不留永閟九泉荒荒¶我里士習日陋誰能易之力不能
<pb:KR4e0074_WYG_020-29a>
救松栢之萎荆棘¶之茂追爾之亡我心孔疚秀目長身
玉雪其顔夢寢¶見之儼乎其存馳觴徃奠不接笑言序
徳告哀以慰¶子孫¶
　　祭外舅鄭公¶
嗚呼昔年䝉恩教授於梁詔歸故鄉携家以行浙水¶漢
川相去萬里妻弱子幼欲徃誰倚公實慨然曰我<md:KR4e0074_SBCK_020-25a>¶與俱
我女我甥疇忍棄諸道路半年鬚髪為白暨予¶至官靡
有安宅三嵗奔走于蜀于秦挈挈西東以秋¶以春公屢
<pb:KR4e0074_WYG_020-29b>
言歸志輒不遂女曰我父去我無遽甥曰¶我翁慎毋我
棄公性孝友和惠而慈豈不顧家事與¶願違南望涕泣
三易寒暑念父憶弟寢食獨語謂余¶今嵗歸省舊廬豈
知一旦送公喪車不肖無能鄉閭¶寡偶荷公知愛期望
甚厚姻親之故義不忍離我實¶負公俾死及之豈無子
孫亦有宗族公獨於逺云誰¶在目然公為人知命達生
怨天尤人夫豈其情何况¶此邦文武僚吏莫不愛公助
公𦵏祭棺美墓安送者<md:KR4e0074_SBCK_020-25b>¶如雲令終無憾云誰能臻心所
<pb:KR4e0074_WYG_020-30a>
最痛公未耄老方期¶事養樂公夀考少失先子欲孝靡
能庶㡬事公以展¶我誠此心已矣我復何怙茫茫九州
孰踰此苦今當¶出𦵏再見無期天乎有靈寧知我悲¶
　　祭從兄希聲(代家兄作/)¶
嗚呼同祖兄弟三父八人我年最長其次惟汝聰慧¶祥
順自少特殊識事有才迥出流輩謂宜福祿以大¶厥家
天不可知乃使汝夭汝妻汝子皆先汝亡死而¶有知痛
恨何極我之先君實汝伯父罷官謫役汝偶¶在旁勞勩
<pb:KR4e0074_WYG_020-30b>
扶持不形言色今之子弟如汝者誰汝之<md:KR4e0074_SBCK_020-26a>¶操行莫此為
美先君云亡十有一年今祖汝喪重我¶哀苦送柩臨穴
病不能行酹汝一觴永與汝訣嗚呼¶哀哉尚享¶
　　東陽葛府君誄(有序/)¶
東陽為婺上邑葛氏又為東陽貴族在宋理宗時太¶師
端獻公洪以儒術㕘知政事而其弟諒獨不大顯¶後贈
朝奉郎君子謂其有遺徳焉越四世而處士實¶生諱碞
字夢賢其氣端而和其道方而直其學以仁¶義忠信為
<pb:KR4e0074_WYG_020-31a>
本處士生而不獲有一命之爵年六十又¶五而終門人
咸哀傷以為天不可知或曰不然天與<md:KR4e0074_SBCK_020-26b>¶人恒相勝而不
能相兼受於天過厚者其於人也必¶薄得於人太盛者
無得於天者也兼而全之者數百¶嵗不一遇焉孔子孟
子皆受於天也多故奔走窮中¶國而卒不獲有公侯之
位彼貴富榮極者惟無得¶於天故終身逸樂而無憂若
伊尹周公徳為聖人位¶為輔相有生民以來未之數見
也夫人之於萬物鮮¶也人而得其清明淑粹者又鮮也
<pb:KR4e0074_WYG_020-31b>
天下無一日而無¶主而聖人更數十世無一焉為公侯
者比肩而賢者¶累百世無一焉爵禄滿行多如蝟毛而
善人舉世¶無㡬焉豈非天之所重在此而不在彼耶今
處士基<md:KR4e0074_SBCK_020-27a>¶上世之餘徳而天畀以仁義忠信之全受天之
爵則¶已厚矣奚謂天不可知乎使處士生而鍾邪戾之
氣¶操詭隨之行秉凶暴之徳雖都大位秪為細人耳其¶
生也孰懷之其死也孰哀之其重輕奚待校耶於是¶其
門人咸曰宜誄宜謚某曰處士受於天者信厚矣¶然有
<pb:KR4e0074_WYG_020-32a>
一憾焉使處士之善得施被其徳沾其澤者豈¶其㣲哉
而不少試以死此民之不幸亦處士之不幸¶也古之悼
不幸者有誄節惠易名者有謚處士之守¶道弗貳不亦
靖乎誠篤無偽不亦懿乎請以靖懿易¶名而誄之可也
其門人皆曰然乃誄以辭其辭曰葛<md:KR4e0074_SBCK_020-27b>¶氏蔓延江淮之間
歴嵗二千不大而綿稚川避世吏¶隱以賢厥𦙍孔碩呉
寧是遷呉寧有葛積久而殷侃¶侃太師秉國之鈞不悍
以剛不懦以仁非爽于儀允¶矣大臣爰有良工太師之
<pb:KR4e0074_WYG_020-32b>
季人奮以趨獨戢以避嗜¶道若飴畏利猶虺世蓄不施
以篤厥裔於淑處士天¶賦之英師聖友賢佩準蹈繩内
誠而方外柔而明趍¶善遺榮粱肉羣經羣經紛如辭奥
義鴻衆説交羅喧¶蛙聚螽導其指歸百川之東開塞以
通實虚以充孰¶謂韋布綺繡之華孰謂藜糗鍾鼎奚加
維義之安維¶道之奢萬物匪富錙銖猶多鄉有士子視
之作則有<md:KR4e0074_SBCK_020-28a>¶善斯程懷愆斯革人恃有師天奪何亟夀匪
弗崇爵¶則靡錫嗚呼哀哉彼末之康文駟錦衣彼徳之
<pb:KR4e0074_WYG_020-33a>
涼位¶則孔巍既掊以肥又祿而尸獨閼其逢俾澤弗施
天¶之降哀有繁其彚或昬以嚚或駁以戾戾雖纓裳徳¶
則弗類疇若處士天爵之備聖有尼父位不公卿賢¶維
子輿困於縱横厚取於天人奚可損不得於人斯¶道乃
明嗟嗟處士處困而亨弗怍於衷弗愧於生諸¶生纍纍
如喪父兄不顯其躬而榮厥名我傷匪他傷¶此下民水
涸於淵苗槁於田能為者人不能者天自¶昔已然將誰
之愆古有昭則易名以謚揆行伊靖考<md:KR4e0074_SBCK_020-28b>¶徳孔懿薦兹嘉
<pb:KR4e0074_WYG_020-33b>
號以永弗墜我思徽猷是以陳誄¶
　　鄭府君哀辭¶
洪武丁巳秋九月十日浦陽義門八世之長鄭府君¶年
七十有二卒於家卒之明日其鄉之耋老子弟相¶携而
來哭如失父母而哀三日舉邑之縉紳士大夫¶皆來哭
如哭親戚而哀十日之内凡數百里之中聞¶府君之名
者皆走來吊其容戚戚然如哭朋友嗚嗚¶相泣而不忍
去則各來告於某曰哀之而哭不若哀¶之以辭為其可
<pb:KR4e0074_WYG_020-34a>
以久而傳也吾今之哭非不哀也聲¶已絶而遂已矣雖
欲求之不可得已故昔之人徃徃<md:KR4e0074_SBCK_020-29a>¶宣之於辭因其辭而
著其哀雖相去千里相後千載¶讀其辭其哀宛然也子
曷為我圖之某曰雖然昔人¶之為辭以哀死者於生無
與其人或有天下望被其¶澤不幸而蚤死有文章不能
致通顯而遂貧困以死¶或死於逆旅之舍而父母不知
或非其罪而横罹夭¶折或宗祀之重繫其一身既死而
無子孫以承之葬¶埋之不時祭享之無主其姓名泯没
<pb:KR4e0074_WYG_020-34b>
而不傳是誠可¶哀也故從而為辭以道情情悲(闕/)
言後而意愈¶深使人讀之而不能成聲歌之而泣淚沾
襟今府君¶則不然雖未嘗澤被天下而孝友為一家之
政雖不<md:KR4e0074_SBCK_020-29b>¶致通顯而彰大其家義聲聞乎四方家之¶綱紀
整肅内外合族皆屏氣曲躬立兩序惟府君言是從禮
焉¶而禮具樂焉而樂具授几杖而倚笑談其惟所欲而¶
陳乎前是不可謂之貧困也年登乎七十夀終乎正¶寢
子孫林立乎䟽幕之下葬以時而祭有主家有範¶而墓
<pb:KR4e0074_WYG_020-35a>
有銘夫若是可謂之至幸矣聞其事者且將羨¶慕之不
暇而何不幸之可哀乎客曰雖然以府君之¶身言之固
無可憾也人之哀之者豈特哀其身哉哀¶吾民之不幸
也夫府君者邑之善士也吾邑而得善¶士饑有所賙而
寒有所恤難有所赴而學有所師其<md:KR4e0074_SBCK_020-30a>¶有益於民大矣吾
民之不幸而府君以卒豈得無哀¶乎若止哀其身則一
人之私耳而豈吾之哀府君者¶乎某於是無以詰之也
因思今年之夏拜府君於地¶華軒下府君不以其穉賤
<pb:KR4e0074_WYG_020-35b>
肅而置之賔位所以遇某¶者甚厚府君之卒嘗趨而哭
哭而哀矣感府君之獨¶禮我也而不知府君之遇夫人
舉若是其厚而人之¶哀府君者皆若是之深也嗚呼善
人之有功於民也¶如此哉於府君而不哀以辭將為誰
而哀乎况某之¶不文而敢惜乎府君諱渭字伯陽云其
辭曰人之生¶死兮萬有不齊五福具享兮亦復何悲身
雖無悲兮<md:KR4e0074_SBCK_020-30b>¶人則爾思人思何為兮喪厥表儀以義名門
兮十世¶于兹漸仁習禮兮肅穆而熙先生尸之兮以和
<pb:KR4e0074_WYG_020-36a>
勝威動¶一誠物兮不順不違大孰聯輯兮小孰携不畏
以趨¶兮不慢以欺言惟忠信兮左矩右䂓家法孔儼兮
鄉¶邦是推爾紛我解兮我賙爾饑父老有望兮子弟有¶
師嗚呼人兮胡不順頥善人之亡兮衆庶疇依將奔¶慟
兮遐邇畢來曷為而然兮懿徳致之徳可感人兮¶亘古
如斯嗟今之人兮胡寧不為(多脱誤/)¶
　　鄭生祐哀辭¶
台寧海有衣冠之族曰鄭氏顯於宋之季世功徳被<md:KR4e0074_SBCK_020-31a>¶於
<pb:KR4e0074_WYG_020-36b>
民而名不大著於天下後百年有孫曰祐生而其¶質碩
厚端秀氣鋭而才良好强記多藝能年十四五¶壯偉如
成人挽彊御悍超捷奇俊雖老將莫不咨賞¶之其父豪
士善相人每出遊於外歸諦視其姿狀輒¶嘆曰舉莫如
是兒矣縉紳先生過而見者亦異之咸¶謂必能振其宗
使充其才氣將必卓然有所立而竟¶以疾夭死死時年
甫十有七其生也非惟其親戚交¶友愛之凡見之者亦
與親戚交友同其愛其死也非¶惟其父母昆弟哀之凡
<pb:KR4e0074_WYG_020-37a>
識之者無不哀其不幸而哭¶之失聲世常疑天人之道
好違而難合人之所愛者<md:KR4e0074_SBCK_020-31b>¶天必艱其生所甚愛者生之
艱也為尤甚焉至於鳳¶鳥麒麟珍瑋禎異之物愛之者
彌衆則或曠四海歴¶千載而不一生而凡為人所憎疾
厭苦者不植而自¶長不育而自蕃若恒有以相之其於
人也嚚童惡子¶狠戾恣睢以病乎人雖其父母亦以其
速死為幸者¶則壯盛而無疾貴富而得志稍有才質為
世所愛慕¶者輒遇禍患不獲與庸衆人等豈天之愛惡
<pb:KR4e0074_WYG_020-37b>
與衆人¶異趣哉是未可知也或謂人之愛斯人也必欲
常見¶之暫離而不見則思天之於人也亦然聞其美也
則¶愛之愛之甚則不欲去乎左右故嚚且惡者多存而<md:KR4e0074_SBCK_020-32a>¶固而俊哲之生也恒難其全是則天之愛人者乃所¶以
禍之豈理也哉若鄭氏子才質之美為人所奇愛¶而竟
不永年推之於理莫知所由致也豈天者固有¶所難知
而美好術智端為致禍之具耶使美好術智¶者不夭折
而底於成其福乎斯世也大矣然則鄭氏¶子之可哀寧
<pb:KR4e0074_WYG_020-38a>
獨其家與其身也哉凡有志於斯世者¶皆宜悼其不幸
也余與之有連而不識其為人既聞¶而哀之復重之以
辭且以慰其父云氣渾判兮挺英¶特姿鸞麟兮貔虎力
綽秀姣兮&KR1433;若神巧言笑兮肅¶而温未加弁兮突脩鉅
衆咸慕兮莫敢侮嗟靈淑兮<md:KR4e0074_SBCK_020-32b>¶天所讐子美好兮死誰尤
既聰達兮又慧哲超㡬先¶兮燭𦕈忽覘簡䇿兮目電光
心不屬兮久無忘學之¶篤兮藝孔有弦强兮轡良馳馬
叱咤兮矢交飛殱糜¶豕兮載歸萬夫駭兮力不格古有
<pb:KR4e0074_WYG_020-38b>
儗兮今焉索天所¶喜兮才藝精詔子歸兮難久生彼嚚
昏兮稔姦慝身¶老死兮人孰戚子不幸兮少恢奇躬夭
折兮令世悲¶死非鮮兮貴不朽夭可夀兮奚以老嗟子
死兮勿尤¶天天茫茫兮曷憎憐來奚為兮去疇徃英靈
滅兮將¶安放前千祀兮後無窮賢不遇兮古所同¶
　　呉氏二賢母哀辭<md:KR4e0074_SBCK_020-33a>¶永興呉君荃母林年二十二夫亡亡一月生君甫彌¶月
大父繼没大母胡與林畫夜苦誓保持遺孤强暴¶欲脅
<pb:KR4e0074_WYG_020-39a>
娶林林負兒與姑逃稍長鬻簮珥資其就學學¶埀成而
林卒胡督之益力於是呉君為知名士呉氏¶宗賴以弗
墜予謂託孤寄命丈夫所難而二母能之¶因為辭以宣
其哀辭曰木則有枝兮婦則有夫嗟我¶二婦兮獨何孤
夫兮謂何兮子猶在腹為雌為雄兮¶吾將誰卜子之生
兮幸非女朝哭夫兮暮抱兒乳夫¶有知兮無知相兒兮
上纘遺緒夫雖死兮舅在堂子¶生彌月兮舅亦云亡姑
哭舅兮又哭子撫厥孫兮涕<md:KR4e0074_SBCK_020-33b>¶泗其滂我二婦兮何為守
<pb:KR4e0074_WYG_020-39b>
空幃兮夜凄凄涼風慘兮¶中人蟋蟀鳴兮兒夜啼撫枕
兮太息起繞牀兮淚沾¶臆夫死有言兮耳猶聞吾兒不
育兮呉鬼安食婦辟¶纑兮姑抱兒吾兒雖㣲兮吾夫在
兹孰謂余兮荼蓼¶余甘之兮如飴彼何心兮狐鼠乘餘
孤兮謀覆吾祀¶跳梁瞰室兮嘯衆以呼謂余㷀兮將焉
與處山之石¶兮巍巍海之水兮靡有涯水可竭兮石可
移身寧死¶兮節不可虧襁吾兒兮我負來何難兮去何
阻夫有¶神兮願為虎身寄虎腹兮免人余侮諒一死兮
<pb:KR4e0074_WYG_020-40a>
何難¶志未伸兮魂魄靡安姑夀康兮子茍能養瞑余目
兮<md:KR4e0074_SBCK_020-34a>¶從夫九泉我姻兮我婭憫余孤兮余舍昔妾媵兮如¶
雲今隻影兮燈夜汲澗兮手龜抱薪兮棘裂我衣首¶如
蓬兮誰理未亡人兮何有容儀袖簮兮脱珥揭羅¶襦兮
裂文綺粥之兮為誰式教兮我兒嗟我兒兮勿¶怠荒爾
祖爾父兮厥聞孔彰我不死兮為爾之故爾¶能立兮爾
父不亡夙出兮暮歸不眠兮達旦勿謂母¶貧兮儋石無
儲吾兒讀書兮我寧不飯兒踐兮母言¶焚膏繼晷兮以
<pb:KR4e0074_WYG_020-40b>
嵗以年年忽及兮加冠文之聲兮爛¶然婦於姑兮相語
呉之先公兮庶㡬無餒感昔兮念¶今一悲兮一喜兒奉
觴兮綵衣翩願夀兮如彼南山<md:KR4e0074_SBCK_020-34b>¶將竭力兮終養母忽逝
兮不還姑撫婦兮泣嗚嗚曷¶不爾兮死無衰孱兮不死
爾盛年兮罹此毒痛孫悲¶號兮奉大母有孫存兮大母
無苦大母無子兮孫無¶父孫多材兮善奉甘㫖嗟二母
兮亦恐(疑作/孔)之難誓死撫¶孤兮身死志完引千鈞兮一
髪以手障兮驚瀾二母¶死兮不死有子甚文兮善在國
<pb:KR4e0074_WYG_020-41a>
史國史旌銘兮五色¶有煒下爥泉扃兮上薄星紀彼何
人兮豔婦夫屍在¶床兮咲言詡詡傾人宗兮殞人祀地
下逢之兮顙汗¶猶泚嗚呼哀哉家有婦兮國有臣婦死
以姑兮臣死¶以君胡獨二母兮呉祀是存嗚呼胡獨二
母兮呉祀<md:KR4e0074_SBCK_020-35a>¶是存¶
　
　
　
<pb:KR4e0074_WYG_020-41b>
　
　
　
　
　
　¶
　
　¶遜志齋集巻二十
