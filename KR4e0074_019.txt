# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:46
#+PROPERTY: JUAN 19

<md:KR4e0074_SBCK_019-1a>¶
　　春秋諸君子贊(有序/)¶
余取友於當世而未得則於古人乎求之讀春秋左¶氏
傳得數十人心慕焉聖賢所稱較著者不敢論少¶戾乎
聖賢之道者不敢取自石碏以下十有五人取¶其事贊
其美以為法云<md:KR4e0074_SBCK_019-1b>¶
<pb:KR4e0074_WYG_019-1b>
　　　石碏¶
國之所恃在老成人以國為家不私其親知以發謀¶勇
以戡亂雍容談笑坐拯世難侃侃石子衛之父師¶先事
而諫徵若著龜始不吾從弑逆果作徐發一言¶元兇就
縛春秋所書簒弑孔多誰能討賊不煩干戈¶雄才勁節
英識大器仇牧晏嬰視之有媿世悦茍難¶滅親是稱臨
危善斷卓乎難能嗟衛之微臣有石子¶嗚呼九州敢謂
無士
<pb:KR4e0074_WYG_019-2a>
　　　季梁¶
賢知所居國小猶强文謨武猷屹如金湯荆楚之隨<md:KR4e0074_SBCK_019-2a>¶可
坐而取久而不亡以有君子其在朝廷敵國震驚¶有旅
若林莫之與京及乎棄賢姦雄相賀世無人望¶雖强易
破長孺在漢子儀在唐叱咤指麾威行萬方¶彼冥弗思
忽不知貴我懐生民今也誰恃¶
　　　臧僖伯¶
戡禍弭亂世貴乎兵兵之所加治其旣形心術之微¶禍
<pb:KR4e0074_WYG_019-2b>
亂所自孰能治之諫臣之事在昔魯隱矢魚於棠¶其事
雖微其志已荒有臣僖伯憂其漸懈昌言正色¶以訓以
戒天稔其禍聞善不為鍾巫之難實兆於斯¶聖之求諫
匪曰觀美羣情旣宣萬事畢理自以為智<md:KR4e0074_SBCK_019-2b>¶厭棄人言簒
弑将行至死不聞諫之不用鮮不亡國¶我思若人中古
遺直¶
　　　公子友¶
魯有季子社稷大臣處人所難不失其仁莊僖之間¶兄
<pb:KR4e0074_WYG_019-3a>
弟多故叔牙慶父交紊王度親為骨肉義存君臣¶縱則
廢法斷傷乎恩酌事之中酬酢萬變龍驤虎跱¶蛇豕屛
竄才優於為濟以無私春秋嘉之志其來歸¶周公東征
克對文武烈烈季子不忝皇祖後世之士¶量小才輕大
故臨前驚怖失聲聖賢至公狥道忘已¶後國先家季子
所耻<md:KR4e0074_SBCK_019-3a>¶　　　叔肹¶
士處衰世若行泥塗孰能超然不受其汚叔肹之賢¶髙
<pb:KR4e0074_WYG_019-3b>
潔葢世非義之禄笑而不視兄也有國匪君斯君¶獨深
耻之安乎賤貧我捆我履可以衣食我身雖勞¶吾義已
得彼為富貴千乗萬鍾其外雖導(疑作/通)其心¶則窮人之
所趨不我能止我之所貴不以易彼卑卑¶小夫利逹是
圖朝讐夕臣犬豕不如伯夷之清子臧¶之節周公之孫
魯邦之傑¶
　　　劉康公¶
道在天下莫不與聞能知其眞千載一人春秋之間<md:KR4e0074_SBCK_019-3b>¶何
<pb:KR4e0074_WYG_019-4a>
國無士名言至論卓卓可紀有偉劉子獨得其宗¶矢辭
豈多妙合大中孰養其原以定厥命必有事焉¶勤禮致
敬後乎洙泗先乎唐虞聖賢有傳不謀而符¶生民夢夢
飲食作息道之不明誰達其極三代君相¶治之師之逮
徳下衰以法縻之上曠其職下悖其紀¶孰非天民嗚呼
劉子¶
　　　范文子¶
霸國之士尚利與功納君于邪不思其忠孰若夫子¶識
<pb:KR4e0074_WYG_019-4b>
㣲慮逺以勝為懼勇於從善鄢陵之戰楚師大崩¶矢中
其王蠻方沸騰衆誇威强獨有憂色外患盡寧<md:KR4e0074_SBCK_019-4a>¶非計之
得彼昏不戒以幸為常上肆下陵禍興蕭墻¶先事有言
衆謂迂怪深謀弗從卒履其敗六國滅秦¶晉亂平吳全
盛之邦多忽永圖烈烈夫子非霸者佐¶以道事君大臣
之亞¶
　　　子臧¶
恒人於利錙銖必競亦獨何心力譲千乘仁義可樂¶名
<pb:KR4e0074_WYG_019-5a>
節可尊肯取瓦礫棄遺璵璠簒弑紛紛孰非臣子¶先生
醜之恐其汚已髙不忘世潔不亂倫大鎮社稷¶為曹宗
臣秦楚有王雄霸中國戰不足稱千載汙辱¶去彼取此
疇能與偕以利易生果何人哉<md:KR4e0074_SBCK_019-4b>¶　　　臧文仲¶
衆人之生莫不有死死而可傳舉世無㡬有美大夫¶國
之典刑仁義之言煥如日星其身有終其名不沒¶後人
宗之指為口實晉楚之盛豈乏世卿貴富一時¶事無餘
<pb:KR4e0074_WYG_019-5b>
名大夫立言後世是式念哉勿忘尚懋厥徳¶
　　　祁奚¶
賢才之生國用所資觀其進退治亂從之一人在朝¶善
類興起欲知其心尚視所舉彼也吾戚此也吾朋¶人以
為比吾舉其能孰為隙讐孰所怨惡吾取其才¶餘不暇
顧心無黨私為國得人茍利於國遑恤我身<md:KR4e0074_SBCK_019-5a>¶古之君子
自信不茍不以毁譽輙變所守嗟世之人¶匪矯則偏或
逺之用或親之捐有狥大公舉讐與子¶取謗速咎終莫
<pb:KR4e0074_WYG_019-6a>
能以道不勝偽治功日汙豈特夫子¶當世所無¶
　　　魏絳¶
晉有跛夫好兵而愎以一笑故㡬亡人國天鍳凶徳¶卒
傾厥宗三郤受誅假手厲公允文魏子以兵為戒¶輯和
戎夏晉以昌大悼公之世屢合諸侯纘業文襄¶政教具
脩意之所嚮靡有不服羣賢在位魏子之力¶士不知道
以戰為嬉孰能無為坐制四夷<md:KR4e0074_SBCK_019-5b>¶　　　孟獻子
<pb:KR4e0074_WYG_019-6b>
世無材智不過於削非有仁人何以為國魯號多士¶粲
乎有文穆穆獻子其徳可尊用侈國貧言利愈宻¶宣成
之間苛政横出夫子是悼勢莫止之昌言在人¶後世紀
之乘馬之㣲鷄豚不畜富盡天下恒患不足¶古稱盜臣
或以為才我懐夫子莫知我哀¶
　　　季札¶
士之制行不必於同取舎進退惟義之從茍同其跡¶不
度乎義尚類古人非徳之至嗟嗟季子賢且有文¶博達
<pb:KR4e0074_WYG_019-7a>
通㣲世鮮其倫使之有位變夷以夏桓文之績<md:KR4e0074_SBCK_019-6a>¶不足與
伍天将䘮吳嚚童僣攘晦徳潔身效節子臧¶道之廢興
盖曰有命行非子光止豈子病衆人何知¶為譽為尤孰
明子心其惟春秋世教日衰戰爭求位¶季子有知當為
流涕¶
　　　子皮¶
大人無私物我同視善出於人與已無異人之勝已¶善
者已能翼而扶之與之俱升授之國柄躬率以聽¶賞罸
<pb:KR4e0074_WYG_019-7b>
弛張必從其令此謂盛徳自古難之懿哉子皮¶為公卿
師僑實國楨社稷是賴振經立則國勢㡬大¶非子知人
羣枉孰容鄭之有政夫子之功紛紛鄙夫<md:KR4e0074_SBCK_019-6b>¶識闇量淺已
則無能惡人為善世之不治豈曰無賢¶孰起子皮吾為
執鞭¶
　　　子家羈¶
魯有盜臣擅國自恣昭公寡謀躁以失位遜齊居晉¶淹
恤八年惟子家子奉以周旋自有可為謀猷甚逺¶拒而
<pb:KR4e0074_WYG_019-8a>
不從卒以䘮返使用其言動合事機豈其終身¶棄國不
歸久而彌恭困而無怨義不近名忠不避難¶考徳千載
難乎其全夫子之節允也可傳晉文五臣¶世嘉其績彼
也以才夫子以徳¶
　　蜀三守贊<md:KR4e0074_SBCK_019-7a>¶　　　李公氷¶
處厲民之時而為惠民之政非仁者不能也興一方¶之
利而流萬世之澤其才智足稱也幸而治乎蜀使¶斯民
<pb:KR4e0074_WYG_019-8b>
違乎難而樂其生也不幸而仕乎秦使後人論¶其世而
賤其名也夫因時而宣上之徳者易為矯時¶而反古之
道者難行也如公者為人之所難而能取¶信于上下殆
非秦人也三代之英也¶
　　　文公翁¶
漢初之治猶有秦風刀筆程才賤徳右功矯矯先生¶知
政之首閔俗之龎化民以道肇建學宫爼豆詩書<md:KR4e0074_SBCK_019-7b>¶英俊
如雲從於後車蜀人聚觀爭服章甫儒教顯行¶齊於鄒
<pb:KR4e0074_WYG_019-9a>
魯兩漢之間號蜀多才孰啓其端先生所培¶惜其不遇
惠止一州使秉國鈞四海䝉休俗吏卑卑¶僅圖旦夕孰
能起之俾輔邦國¶
　　　張公詠¶
為政匪難患才之卑才優於事乃克有為惟忠定公¶萬
夫之傑屢剖郡符有聲烈烈威惠所被梁益其尤¶坐鎮
西南分天子憂時其寛嚴陽舒隂惨談笑指麾¶奸强破
膽豈惟善政可配古人卓行危言為世名臣¶将相無功
<pb:KR4e0074_WYG_019-9b>
名隨身逝誰能使民廟祀百世乘風騎氣<md:KR4e0074_SBCK_019-8a>¶公神在天嗟
彼憸邪敢執公鞭¶
　　三賢贊(有序/)¶
聖賢之道以養氣為本今之人不如古者氣不充也¶氣
不充則言不章言不章則道不明予竊有意於道¶而患
委靡不振思起古豪傑而與之遊求於往昔得¶三人焉
曰司馬子長曰韓退之曰歐陽永叔三人皆¶氣豪辭雄
有振衰立懦之功因各為贊辭時觀之以¶自勵将由此
<pb:KR4e0074_WYG_019-10a>
進於聖人之道非敢以是為足也作三¶賢贊¶
　　　司馬子長<md:KR4e0074_SBCK_019-8b>¶三代之隆斯文顯然惟太史公震盪奮騫江河之深¶泰
華之髙大包宇宙小析絲毫唐虞盛徳湯武峻功¶春秋
之辭楚漢之雄韋編竹書金匱石室千載遺亡¶公手紀
述掃刮晦䝉揭茲日月上翼典謨下昭大法¶彼敗降者
名将之孫公白其辜覆謂多言凡人受辱¶孰不就死所
不死者建大名爾名立不磨赫赫峩峩¶比績丘明功孰
<pb:KR4e0074_WYG_019-10b>
少多卓哉英賢允矣良史何人無知¶巷伯是儗公去千
年斯文湮没紛紛鄙夫敢繼公筆¶
　　　韓退之¶
漢後七代道䘮言棼不有先生孰興斯文先生之生<md:KR4e0074_SBCK_019-9a>¶志
豪氣雄手抉百川注之使東刮垢去腐煥其一新¶詆排
佛老扶起孟荀誰輿朽骨天子是迎請投水火¶以滅禍
萌喁喁鱷魚為潮之毒帝念南氓俾往殱戮¶大海茫洋
五嶺蒼蒼發為文章震盪激昻山不足髙¶海不足深斯
<pb:KR4e0074_WYG_019-11a>
文在茲無古無今惟鄒孟子仁義干戈¶先生在唐與之
為徒吁此何時愈下彌衰先生不生¶孰扶孰持是氣長
存磅礴上下有繼徽猷不在來者¶
　　　歐陽永叔¶
宋至仁宗文治告成寔生偉人以鳴太平偉人為誰¶曰
歐陽公宗孟繼韓蔚為文宗五季之末支離䵝昧<md:KR4e0074_SBCK_019-9b>¶公曰
嘻哉非予疇繼刪煩剷華去其艱深大濩咸池¶厥音沉
沉如玉之温如波之澄不撓不驚既暢且明¶伊周以來
<pb:KR4e0074_WYG_019-11b>
以文致窮千載惟公躋身顯庸既掌帝制¶亦預國政正
色危言以犯以諍維蜀有蘇出公門下¶謂公斯文可比
韓愈公之謂蘇托以斯文後世誦公¶哲於知人何哉鉅
儒以多為貴人也可欺天也可畏¶
　　尚友五贊(有序/)¶
有憂世之志而無經世之才有經世之才而無成物¶之
徳欲以有為於天下皆古昔之所難也聖賢之跡¶不見
於世也久矣慕事功者多蔽於卑近務髙逺者<md:KR4e0074_SBCK_019-10a>¶每病於
<pb:KR4e0074_WYG_019-12a>
難行吾求士於二千載之間功業赫然可稱¶而秉心操
行不倍於聖賢之道者得五人焉皆天下¶之才士今世
之所未聞而余之所願學者也故賛其¶盛以識余之私
因是五君子以望乎聖人之大全此¶余之志也以五君
子為足法而不以大者自望非余¶之志亦非五君子之
志也¶
　　　諸葛武侯¶
漢治任法難乎大臣惟忠武公千載一人綜覈萬變¶以
<pb:KR4e0074_WYG_019-12b>
義而動虎躍龍驤天下震恐極其智能亂不足平¶天實
厄之大勲無成成敗紛然處之甚暇論其所存<md:KR4e0074_SBCK_019-10b>¶伊吕流
亞古學不傳士氣益卑公心不亡百世之師¶
　　　陸宣公¶
士不知義以國為外媚悦取容自為身計嗟吾先生¶慨
然哀之君非堯舜媿見色辭諫書如雲指訐遺闕¶忠邪
義利不少撓折事雖多違言則長存用諸天下¶可安黎
元豈若俗儒以文嬉戲先生見之當為流涕
<pb:KR4e0074_WYG_019-13a>
　　　范文正公¶
古之至人忘已狥民一夫顛連如疾在身此義不明¶貴
我賤物以民自奉恬不加恤孰若先生惟民之憂¶飲食
夢寐四海九州先事而言庸狡所忌就其所成<md:KR4e0074_SBCK_019-11a>¶允足經
世世之通患溺於故常聖法皇猷訾以為狂¶誰能致逺
而舎車馬敢謂先生不在天下¶
　　　韓忠獻公¶
生民難諶天下大器必能容之而後可治大人之量¶喬
<pb:KR4e0074_WYG_019-13b>
嶽巨川未嘗有為萬物資焉豈若淺夫露其才智¶初如
可喜卒敗大事堂堂魏公宋之宗臣元氣流行¶為初為
春欲名其功公本無作視其用舍為民憂樂¶世彌逺矣
孰尚嗣之我觀九州悠悠我懐¶
　　　司馬文正公¶
儒者之澤大行於民伊周以來惟公一人始未可為<md:KR4e0074_SBCK_019-11b>¶萬
鍾不受逢時多艱為世父母凡民之心惟久乃安¶欲其
即從聖人猶難亦獨何脩政化甚速誠於為善¶四海悦
<pb:KR4e0074_WYG_019-14a>
服用術相欺惟恐不深公神在天汝果何心¶
　　云敞贊(有序/)¶
捐其軀有益於天下君子之所樂為也而况身不至¶於
死而有益於世教者乎宜乎趨義者之衆也然而¶人寧
舎其生以狥利而不肯勉其身以為義死於利¶者首交
於世而為義死者歴數百年無一人豈其所¶重在彼而
所輕在此哉知利之可以養生而不知其¶可以傷生知
義之或至於殺身而不知殺身之可以<md:KR4e0074_SBCK_019-12a>¶不朽也古之仁
<pb:KR4e0074_WYG_019-14b>
人義士視刀鋸如飲食恬然就之而¶不辭者其好惡寧
獨異於人哉見義明而慮道逺如¶是而死則安如是而
生則辱如是而富貴則足耻如¶是而貧賤則可樂故其
取舍之際㫁乎其不茍也師¶弟子之義與君臣父子等
古人盖甚重之漢之時猶¶未變夏侯勝為孝昭皇后授
經勝卒后素服五日以¶報師傅之恩夫以帝后而為師
傅服羣臣不以為過¶則當時之俗猶可見也風化成於
上雖以强臣亂賊¶之威指叱鼎鑊以待天下之士而士
<pb:KR4e0074_WYG_019-15a>
生乎其時猶有¶赴難蹈義正色疾趨而不顧者此漢所
以為盛也與<md:KR4e0074_SBCK_019-12b>¶王莽之殺吳章欲禁錮其子弟門人多更
名它師而¶平陵云敞幼孺為大司徒掾獨自劾吳章弟
子收抱¶章尸歸棺歛之當時以是髙之比為欒布而敞
竟以¶是名後世敞學術不可考後嘗仕莽為魯郡大尹
其¶行已未能無可議者然其事師不以死生變節誠志¶
義之士也哉章弟子千餘人賢於敞者必衆矣畏禍¶惜
位竟泯滅無聞而敞之名與朱雲相上下慕義之¶士其
<pb:KR4e0074_WYG_019-15b>
可不勉乎夫不以貴賤生死為厚薄者非知道¶君子不
能斯心也任社稷托幼孤将無所不可非若¶淺夫小人
之不足仗也余是以贊之以為弟子事師<md:KR4e0074_SBCK_019-13a>¶遭變故者之
法贊曰人之趨勢皆若可託觀於生死¶乃見厚薄朝以
為師暮則背之人實易誑心其可欺¶嗚呼云生志剛氣
烈曷以知之偉然大節妻子在後¶鈇鑕在前所見者義
吾何恤焉吾身可恤師其可負¶視更名者犬䑕之伍道
䘮民散俗益壞偷面恭背違¶犬䑕所羞不趨其難矧狥
<pb:KR4e0074_WYG_019-16a>
其死我獨何人嗚呼云子¶
　　楊喬贊(有序/)¶
富貴不可輕也然人不能輕富貴則不能處富貴捕¶虎
者未嘗畏其為虎故帖耳妥尾而惟吾之擒知其¶為虎
而畏之則必為所噬矣人惟内有所重故視外<md:KR4e0074_SBCK_019-13b>¶物也輕
天下之物舉不足動其心然後可以用天下¶之物一為
物所動将為物役之不暇而何暇用物哉¶東漢固多節
士及其衰也貪懦者處大位而君子皆¶困於下故小人
<pb:KR4e0074_WYG_019-16b>
得志以至於亡不然當時之士皆王¶佐才也得一人且
可鞭笞海内之盜賊况若是其衆¶乎楊喬不在郭林宗
徐孺子之列然吾觀其人不出¶孺子下葢其志可尚也
人有慕富人之財而挑其女¶以逃者為利所役視富人
若王侯将相視其家若鈞¶天帝宫而不知其為可耻也
由君子觀之茍不以義¶則崇堂䆳寢猶蟻穴然珪組之
貴與苴蒯無以異曾<md:KR4e0074_SBCK_019-14a>¶何足願乎萬乘之主天下之至貴
也妻帝之女人臣¶之至榮也喬惟恐為所汙餓死而不
<pb:KR4e0074_WYG_019-17a>
辭此其心豈可¶以勢利奪哉使喬不死命為大臣屬以
天下漢猶可¶興也桓帝不為天下慮而為一女計可謂
不知人矣¶喬之賢豈可以女子誘哉然桓帝雖不知喬
而知愛¶其才則後世之不如桓帝者多矣獨喬難遇耶
吾常¶喜孺子為人饑不可得而食寒不可得而衣以為
孺¶子與林宗猶夷與惠雖不可以優劣而孺子尤可慕¶
盖漢季一人而已及觀喬事壮其志喟然嘆曰孺子¶不
孤矣吾求友於古人舎孺子與喬而誰取耶世皆<md:KR4e0074_SBCK_019-14b>¶知重
<pb:KR4e0074_WYG_019-17b>
孺子而不知喬可恨也作楊喬賛使人知重喬¶者自余
始賛曰人之器量有小有大或盜一錢或讓¶天下天下
雖大一錢之積觀其用心大者可識吾謂¶楊喬可為三
公屈以非義萬鍾不從曷由知之有大¶人節帝女不娶
利豈能奪其中所重在義與道視卓¶操輩穿窬之盜伊
誰可方孺子之倫永言尚友卓哉¶二人¶
　　田疇贊¶
智勇人之所有也善用之為難忠義人之所慕也審¶處
<pb:KR4e0074_WYG_019-18a>
之為難天下非無豪傑之士而功不見著於世何<md:KR4e0074_SBCK_019-15a>¶耶豈
其智勇之不及忠義之沮䘮與用之失其時處¶之違其
機者衆也荀彧不用於曹操則可以比子房¶董卓吕布
不為逆亂則可追韓彭廉丹王尋為漢而¶死則可以與
周苛等而皆不免於君子之誅其迹同¶而其所為異也
漢末之亂酷矣余求竒士於其時得¶一人焉曰田疇忠
不避難勇不畏死奮然感劉虞之¶遇而思為之報讐公
孫瓉既亡謂可以盡力者漢室¶而已故應曹操之辟既
<pb:KR4e0074_WYG_019-18b>
而知操非忠漢者也故辭封¶侯之爵介不同俗清不悖
倫忠在樹功義不茍合其¶才良其行果盖豪傑之士非
當時奸雄所及也論者<md:KR4e0074_SBCK_019-15b>¶眩於成敗使操以成功見取而
疇之志義不大章明¶於後世豈不謬哉孟子曰人有不
為也而後可以有¶為若疇者庸非其人耶其不成功者
命也豪傑之士¶制於命而不獲施者衆矣善觀人者觀
其志不觀其¶事觀其噐不觀其位由是而言士之不幸
者獨疇乎¶哉吾是以悲而賛之其詞曰古之觀人不於
<pb:KR4e0074_WYG_019-19a>
用舍考¶其所存以第髙下譬諸龍駒埀首糞車豈以其
賤斥¶之為駑齊侯千駟如南面王仲尼之嘆夷齊有光
漢¶季分爭得國者操吾獨何為田疇是悼操雖據國犬¶
䑕之雄殺后無君天下不容奚若田疇忠義盖世委<md:KR4e0074_SBCK_019-16a>¶質
劉虞身死靡二使受之命為漢大臣殺操復漢必¶不顧
身嗚呼鄙夫惟利是就誰能為疇我與為友¶
　　李太白贊¶
唐治既極氣鬱弗舒乃生人豪洩天之竒矯矯李公¶雄
<pb:KR4e0074_WYG_019-19b>
盖一世麟游龍驤不可控制粃糠萬物甕盎乾坤¶狂呼
怒叱日月為奔或入金門或登玉堂東遊滄海¶西歴夜
郎心觸化機噴珠湧璣翰墨所在百靈護持¶此氣之充
無上無下安能瞑目閉於黄土手搏長鯨¶鞭之如羊至
於扶桑飛騰帝鄉惟昔戰國其豪莊周¶公生雖後斯文
可侔彼何小儒氣餒如鬼仰瞻英風<md:KR4e0074_SBCK_019-16b>¶猶虎與䑕斯文之
雄實以氣充後有作者尚視於公¶
　　孔璋贊(有序/)
<pb:KR4e0074_WYG_019-20a>
所貴乎天下者非謂兵甲之多玉帛之富擅海内之¶珍
擁百萬之師無術以守之而至於敗亡者衆矣天¶下安
恃乎此盖人之羣居必有其望百人聚兵闘之¶不止一
人叱之即愧怍謝罪而引退者此必人之所¶望也欲服
天下之心者必先求天下之望而尊之所¶慕愛敬屬欲
爼豆之而不可得者一旦立於朝廷則¶民焉有不歸者
乎故周之興也以伯夷髙光之興也¶以得張子房卓茂
而賔師之武帝有汲黯諸侯惴畏<md:KR4e0074_SBCK_019-17a>¶而不敢叛代宗相楊
<pb:KR4e0074_WYG_019-20b>
綰唐㡬中興斯數君子者其容¶貎非動人才力非能與
搴旗斬将者角然而聞其風¶烈奔走順從惟恐不得覩
其輝光者徳𢎞於中聲名¶著於當世有非才藝之士所
及也故一才一藝治功¶可稱者可以有可以無而名徳
為四海望者國家興¶替之所繋也唐天寳之亂世皆咎
其不用張九齡信¶矣然吾觀是時有名之士如李邕㤗
和亦一世望也¶而𤣥宗不能容之所信任者皆小人之
尤聞之可為¶凛凛而𤣥宗不悟是豈特足以失國而已
<pb:KR4e0074_WYG_019-21a>
哉殃不逮¶其身則幸也當㤗和之被繫張説輩皆擠搆
之欲致<md:KR4e0074_SBCK_019-17b>¶之死而布衣孔璋獨上書請以身代璋信竒士
乎而¶唐之君臣為可愧矣國不惜才而使布衣惜之斯
世¶果何如也吾感璋之義讀其䟽而為之泣下曰𤣥宗¶
之治不足觀矣賴有孔璋耳作孔璋賛其詞曰世有¶英
傑生民之望國能尊之天下可王如海如河魚龍¶所依
既據其依孰不畢來唐李㤗和亦天下士胡不¶存之欲
寘之死天将亡唐故褫其魄人望既隕唐㡬¶不國我謂
<pb:KR4e0074_WYG_019-21b>
𤣥宗不若孔璋義聲洸洸暴於四方布衣¶愛士而國惡
之我思孔璋孰知我悲¶
　　袁安卧雪圖贊<md:KR4e0074_SBCK_019-18a>¶士必有守乃果於為茍賤卑汚大節已隳烈烈司徒¶處
困不折志行皎然與雪俱潔登庸三朝作社稷臣¶萬乗
安危寄公一身羣竇朋奸海内震恐正色揚言¶惴不敢
動孰能使然惟氣直剛養諸衡門施於廟廊¶卧雪有圖
千載作則貪夫視之尚䘮其魄
<pb:KR4e0074_WYG_019-22a>
　　蕭僕贊(有序/)¶
蕭僕者蕭穎士之僕也穎士唐𤣥宗時人有文章而¶性
褊躁少容其僕事之甚謹穎士時時笞罵之至不¶能堪
僕拭涕奉承不敢怨惟恐拂其意穎士笞罵弗¶為止他
客僕語蕭僕曰咄癡男子屈身為僕者為酒<md:KR4e0074_SBCK_019-18b>¶食財貨也
酒食財貨寧獨蕭氏有乎曷不去而自受¶困辱耶蕭僕
曰吾非不知之去之誠何難顧惜主才¶不忍耳遂終其
家不去余聞而悲之為作賛然非為¶是僕也賛曰天下
<pb:KR4e0074_WYG_019-22b>
之至賤者至於僕極矣僕之所欲¶得杯羮盂飯以養其
生豈要好賢之名於天下哉而¶蕭氏僕獨愛其主之才
受其箠辱而不悔甘其困厄¶而不去拳拳慕悦若忘其
身之賤者何也盖秉彛好¶徳之心人人皆有之僕能不
泯之耳是豈特賢於僕¶𨽻而已耶¶
　　杜士賢贊(有序/)<md:KR4e0074_SBCK_019-19a>¶宋理宗景定五年秋彗出栁詔求言東陽杜希聖時¶為
武學生上䟽詆奸臣賈似道請正其罪以消天變¶天下
<pb:KR4e0074_WYG_019-23a>
壮之後百年其曾孫寔以䟽草示余余讀而嘆¶曰嗚呼
當危亂之時而士君子肯忘其身而為之言¶布衣之微
斥其信任大臣而不諱上下交盡其道是¶皆三代以降
之所無而後世所當取法者也為賛以¶附其左方賛曰
天下之故猶人一身血沮氣窒不名¶為人君臣暨民以
情相繫情或不通瓦解河潰維聖¶廸哲察於人言虚已
旁求惟恐不聞天之從違於此¶告之邦之興亡於此占
之聞人之言有若天命人豈<md:KR4e0074_SBCK_019-19b>¶知天不敢自聖宋初諸宗
<pb:KR4e0074_WYG_019-23b>
嗜諫若飴風俗丕隆如三¶代時迨其将衰奸兇擅國國
不遽亡繄諫之力惟時¶杜君奮不有身持書叩閽以擊
權臣言雖不行肝膽¶㡬落直氣凛然可撼山嶽君非御
史君非公卿憂國¶而言卒以直名孰居其官而遺其事
起君九京吾為¶君御¶
　　南稜王先生像贊(有序/)¶
士習之盛衰豈不繫乎世哉世之生士猶地之生木¶柯
葉碩茂而花實盛美者必非瘠土之所能有也余¶觀於
<pb:KR4e0074_WYG_019-24a>
宋考其政教文章之懿而求士於其時其大者<md:KR4e0074_SBCK_019-20a>¶既皆博
覧多識宏偉而端亮其隱約而不顯者亦多¶忠信敦慤
方介嚴重望其威儀聽其論議莫不偉然¶有以異於人
此豈士之素賢哉師友之際禮義之習¶有以成之也烏
傷南稜王先生威仲生於宋季而老¶於元余不及識其
人而嘗問其家求其遺事詢其鄉¶之耆老以考其行已
之大方盖直諒剛嚴之君子而¶非今世之士所能及也
揚子雲曰周之士也貴秦之¶士也賤周秦之相逺士未
<pb:KR4e0074_WYG_019-24b>
必皆以之而貴且賤也然¶不隨世而變者鮮矣安能不
以之而異乎先生之弟¶子最顯者為黄文獻公溍仕元
為學者所宗而先生<md:KR4e0074_SBCK_019-20b>¶之孫翰林待制禕以文學事今上
有名當世觀於¶先生可以識宋之盛觀於文獻公與待
制君亦可以¶知先生之徳矣賛曰欲知其身視其所處
之世欲知¶其學視其所傳之人欲知其徳之厚薄曷不
觀諸子¶孫吾以是知先生宋之善士古之逸民徐孺子
管幼¶安之倫也
<pb:KR4e0074_WYG_019-25a>
　　御賜吳大學士𦘕像贊(有序/)¶
洪武十五年冬十月一日皇上以萬幾之暇召侍¶從儒
臣訪論古道今東閣大學士金華吳公沉實預¶在列上
嘉其德業文學之美命善工繪其像賜之<md:KR4e0074_SBCK_019-21a>¶以示寵褒
之意公既詣闕稱謝将藏諸家以侈上¶恩以為鄉邦子
孫無窮之榮明年某至京師獲拜而¶寓目焉因言曰昔
之明臣獲畫像於王庭者若商之¶傅説及漢麟閣雲臺
之所圖者有矣然髙宗圖説於¶未見之初二漢像諸臣
<pb:KR4e0074_WYG_019-25b>
多在既沒之後惟唐太宗為¶學士十八人畫像當其尚
存方任之時天下聞而慕¶之有弗可及之歎時未嘗得
受賜而藏於家也今¶皇上優禮儒臣逺同於太宗而公
忠藎宻勿文足以¶宗一世學足以貫古今使與虞姚數
子並生當不出¶其下而官為學士職在論思皆與之同
又獲賜像而<md:KR4e0074_SBCK_019-21b>¶藏於家豈非間世竒遇尤為可慕也哉第
像公者能¶窮其面貎而公之所藴同於古人者非知徳
之士不¶足以知之某非敢以為然嘗讀公之文矣乃作
<pb:KR4e0074_WYG_019-26a>
贊辭¶附其左方以致景仰之私其辭曰行安識明學粹
義¶精執筆横經陟降大庭帝敷人文化成九有公為¶儒
宗隂翊治道徳為世儀文為世師凡厥縉紳孰克¶似之
華髪蒼顔圖像孔肖子孫勿忘天子所詔¶
　　御書贊(有序/)¶
中書舎人臣蹇義以忠謹䝉寵遇皇上為更今¶名而御
書以賜之㑹臣以校文來京師義以見示謹<md:KR4e0074_SBCK_019-22a>¶稽首作賛
曰惟天不言以象示人錫羡埀光景星慶¶雲聖人憲天
<pb:KR4e0074_WYG_019-26b>
與天同徳誕宣至文以立民極包犧之¶畫神禹之疇昭
揭天心臨照九州後王稽古莫不有¶作孰能巍然前聖
是若明明我皇聖與神通煥發¶天章衣被萬邦嵎夷昧
谷髫童鮐叟大訓宏謨傳誦¶人口惟是御書世則罕觀
如彼瑞物時見人間虹光¶寳氣上燭霄漢見者稽首心
駭目昡臣義何脩乃克¶有之天錫嘉名孰與之夷常人
萬言理有未足惟聖¶一辭終身可服君臣之體父子之
倫逺之天下邇之¶脩身由義而行㒺有弗至對越幽明
<pb:KR4e0074_WYG_019-27a>
浩然無愧古人<md:KR4e0074_SBCK_019-22b>¶作聖敬立義行推其緒餘可臻治平衆
兆寡知舍此¶弗踐心學無傳事功靡建義尚念哉祗奉
聖猷天¶子命汝俾自慎脩如山如河如鼎如璧以利萬
物以¶鎮社稷前有千古後有萬年為一不義以負於天
天¶之所賜惟徳可守鬼神相之終古是保¶
　　濳溪先生像賛二首¶
星斗之文江海之量優游玉堂為天下望名不係乎¶寵
辱心無與乎得䘮世何幸而見之當求其似於三¶代之
<pb:KR4e0074_WYG_019-27b>
英漢唐之上也¶
道術可以化天下而遇合則安乎命也該博可以貫<md:KR4e0074_SBCK_019-23a>¶萬
世而是非不違乎聖也無求於利達故金門玉堂¶而不
以為榮無取於患難故遐陬絶域而中心未嘗¶病也卓
然間氣之挺出粹然窮理而盡性也事功言¶語傳於世
者乃其緒餘而其所存之深所守之正撓¶之而不倚挹
之而不罄也是盖将友千古之豪傑待¶知己於後世而
非適意於俄頃也彼外物之往來何¶足以累其大全而
<pb:KR4e0074_WYG_019-28a>
吾猶冀天道之終定也¶
　　待制華川王先生像序贊¶
傳曰國之将興必有禎祥其得人之謂乎故善觀國¶者
不觀其甲兵之雄財粟之多土地之大而觀其得<md:KR4e0074_SBCK_019-23b>¶人賢
否誠得其人弱可强敗可成不得其人雖威力¶富庶敵
於海内亦不免於亡天将授人以天下亦必¶授之以守
天下之器賢者之所在天下之所歸也當¶國朝之始興
地界於羣雄之間最㣲矣然是時有數¶君子者皆起而
<pb:KR4e0074_WYG_019-28b>
從之識者已知天命所属既而或以¶功業定亂或以文
章賛化卒能合四海於分裂之餘¶不越十年遂致乎治
嗚呼是豈非天哉烏傷王先生¶子充在數君子中博辨
通達以文章名上之為吳王¶授江南儒學提舉司校理
陞禮部侍郎兼引進使轉¶起居注出同知南康府事及
上即天位召入議禮改<md:KR4e0074_SBCK_019-24a>¶漳州通判㑹詔脩元史遂徵還
與金華太史公俱為¶總裁及史成拜翰林待制未㡬而
出使西夷雖未獲¶究其設施然其有益於國者大矣世
<pb:KR4e0074_WYG_019-29a>
之趨近功者恒¶謂儒者不足為時重輕此非知本之論
譬之人身彼¶一才一藝者猶手足耳目然而賢者則元
氣也人見¶手足之能持行耳目之能聽視而不知皆本
於元氣¶不亦惑哉某幸受業太史公而以未識先生為
恨先¶生之子紳以畫像見示乃叙而賛之曰天眷有明
勃¶然龍興豈惟智謀得人乃成其人伊何匪将匪相爰¶
有君子海内之望望既歸之孰能違哉彼王彼侯小<md:KR4e0074_SBCK_019-24b>¶大
畢求惟華川公蔚其文雅位雖不崇名動天下人¶知其
<pb:KR4e0074_WYG_019-29b>
名豈知其心我懐徳音山髙海深¶
　　空同外史贊¶
飄然輕舉者吾知其為僊脱然無累者吾知其為禪¶操
履仁義而不失者吾知其為儒者之賢人於茲三¶事不
可得而全也惟空同子嬉戲出入於其間慕僊¶而好佛
行髙而志專丰神朗潔如氷雪之在澗意氣¶閒逸如鸞
鶴之飛天吾與之遊久矣而莫知其所由¶然也况可得
而言傳耶
<pb:KR4e0074_WYG_019-30a>
　　楊先生像賛<md:KR4e0074_SBCK_019-25a>¶不翕翕以為同不戞戞以為矯遁身乎山林之中抗¶志
乎雲霄之表若先生者崇爵厚禄不足以為大布¶衣糲
食不足為之小以其所存者義所富者道也視¶彼曲學
阿世顛蹶乎得䘮之途而不止者鳳凰之於¶烏鳶靈芝
之於衆草也乎¶
　　宋仲珩像賛¶
璠璵其温氷雪其清皎如異人照映殿庭辭翰爛然¶為
<pb:KR4e0074_WYG_019-30b>
世重寳却而不居曰志乎道世臻平康斯文将昌¶彼美
仲珩邦家之光¶
　　王仲搢像賛<md:KR4e0074_SBCK_019-25b>¶身若不能勝衣而學術任千鈞之重口若不能發言¶而
文辭如源泉之湧長於尚友而不能隨俗合汙鋭¶於自
脩而耻於干譽徼寵此王子所以羣乎今之士¶而有古
人之風賢者聞之而慕不肖者見之而恐而¶予嘗以謂
茍不獲進於髙位如漢之韋平亦可以奮¶其才猷為今
<pb:KR4e0074_WYG_019-31a>
之賈董也¶
　　鄭仲釋像賛¶
徳方而行純服禮而蹈仁化周乎里閭才㧞乎等倫¶若
是者不可以𦘕也美貎而長身質清而氣神其言¶也穆
乎其諄諄其動也介乎而誾誾若是者又非𦘕<md:KR4e0074_SBCK_019-26a>¶之所能
盡也然則補其所未足載其所不傳者豈不¶在乎斯文
噫若人者古之篤慎君子而無愧乎義家¶之子孫者耶¶
　　朱方中像序贊
<pb:KR4e0074_WYG_019-31b>
吾鄉士君子尚禮義而重名節凡仕於天下者雖學¶術
有淺深才器有巨細政術有踈宻至其所守未嘗¶不有
以過乎人盖習俗然也開封朱通判方中士之¶㢘慎敦
厚者也居官且二年獨携一子與居弊廬蕭¶然壁無完
土而牖無完紙厨廐薪芻㡬不属處之裕¶如不以動其
心而惟以奉法守官為先務夜四鼔輙<md:KR4e0074_SBCK_019-26b>¶呼童奴起盥櫛
坐㕔事或至晚始得一食不知饑渴¶之及也予過大梁
見而嘉重其所守因書贊以識其¶行事以示閭里云行
<pb:KR4e0074_WYG_019-32a>
本於儒不驕不汙人或以為迂¶言本乎書不諂不誣人
或以為愚政事舒徐規矩靡¶踰人或以為踈夫孰知其
外如不足而内實有餘不¶適於時而與古為徒嗟乎使
斯人而為世之所喜吾¶必謂風俗已復乎古初¶
　　葉友直處士像贊¶
孝友植乎其内才猷著乎其外恬退於競趨之時優¶游
於多事之際不嶤嶤以忤物不汨汨以阿世予方<md:KR4e0074_SBCK_019-27a>¶於古
人中求而不知其隱於盖蒼之西東海之澨也
<pb:KR4e0074_WYG_019-32b>
　　劉廷脩先生像贊¶
稽古之學用世之才直氣凛然山嶽可摧器可有為¶時
則不遇乃使妄庸希世取位不合於人造物為徒¶遺像
在堂可敦薄夫¶
　　南齋像贊¶
知道徳之榮故於禄位也輕以仁義為樂故於嗜好¶也
薄畜壮盛之志而弗及小施忘嵗年之邁而靡倦¶於學
氣清而淳貌古而確雖不獲陪諸老於金馬玉¶堂之署
<pb:KR4e0074_WYG_019-33a>
以為國之蓍龜然優游庠序之間導揚聖賢<md:KR4e0074_SBCK_019-27b>¶之㫖誠足
以纉前緒而開後覺也歟¶
　　葉用賔贊¶
身不躋乎通顯而以徳為榮才不著乎庸績而以術¶為
名不衒竒以誇世故人服其善弗枉已以狥物故¶天錫
其齡大冠深衣左史右經賔從在堂子姪滿庭¶閲百年
之變故儼一代之儀刑是盖齊乎秦伏生之¶夀而庶㡬
漢管寧之清者乎
<pb:KR4e0074_WYG_019-33b>
　　王中夫先生像贊¶
生混合治安之時備敦龎淳厚之氣寛和博大足以¶範
俗而化民剛毅明決可以成功而贊治惜乎其不<md:KR4e0074_SBCK_019-28a>¶盡試
也出其餘馨發乎文藝沛若江河之決粲若星¶斗之麗
世皆仰而尊之而不知特其餘事也盖嘗於¶進退出處
之際窺公之為人窮而不戚泰而不肆位¶卑而道不行
年髙而學愈邃其所存者深逺矣當耆¶英淪逝之餘覧
乎遺像而挹涕
<pb:KR4e0074_WYG_019-34a>
　　劉養浩像贊¶
世稱畵史能冩真吾獨謂儒者能寫真盖畵史能肖¶其
形而不能肖其神儒者則於性情心術莫不窮變¶態而
盡彌綸此所以頓剉萬彚而包括乾坤今吾養¶浩心之
蘊蓄自足以藻繪一世而其形似何乃託於<md:KR4e0074_SBCK_019-28b>¶和丹吮墨
之人吾試為之言曰是夫也豈非今之文¶行君子而古
之鐵漢子孫也¶
　　陳希古像贊
<pb:KR4e0074_WYG_019-34b>
灑然絶俗之韻溫然玩世之資不茍同於求合不立¶異
以取竒出膺民社之寄處為士子之師發才猷於¶政事
寓談笑於文辭若夫人者觀其儀状清而若腴¶老而不
衰其所養可知矣豈非遊情事物之表而不¶為禄位所
羇者乎¶
　　澹如居士贊¶
窅然深思者處事之精也沖然内足者燭理之明也<md:KR4e0074_SBCK_019-29a>¶才
可以應乎萬變而守之若無能也智可以洞乎㡬¶先而
<pb:KR4e0074_WYG_019-35a>
泯跡若無所有也有以樂乎中故視外物之輕¶也衆所
愧乎天故不願乎人知也此古君子之成徳¶而澹如居
士所以自名者耶¶
　　王藴徳像贊¶
徳充於容言立於書著乎外者沛然有餘而存乎心¶者
欿然若虚通而不流介而不拘春陽之煦時雨之¶濡是
之謂世之醇儒而纂乎子雲仲舒之徒者歟¶
　　友鹿翁像贊
<pb:KR4e0074_WYG_019-35b>
志淳而夷行和而厚不資榮於簮紱獨養髙於林藪<md:KR4e0074_SBCK_019-29b>¶寓
琴書而自樂取麋鹿以為友無所累其心故身康¶而夀
無所取乎外故家裕而久世常好夫智術謂狙¶詐為可
守孰知夫才大竒者難全徳有餘者有後覩¶其容貌而
考其子孫尚足以傳不朽也¶
　　俞博士畵像贊¶
位卑而志崇守約而氣豐清修閒逸得晉宋名流之¶度
精悍辯博有秦漢䇿士之風世多窺其外而不察¶其中
<pb:KR4e0074_WYG_019-36a>
故但知其識量之逺言論之雄以吾觀之才良¶志充而
所存者厚矣豈一邱一壑所能容耶¶
　　黄氏三夀圖贊<md:KR4e0074_SBCK_019-30a>¶余少聞近古致治之主惟漢之文帝最賢求其本紀¶所
載殊無甚異之事而太史遷獨稱其時生年六七¶十翁
未識至城市游遨嬉戲如小兒状以為極盛心¶嘗疑之
謂此何足見其盛乎後遊四方海内經大亂¶之餘風俗
益偷埀髫之童輙往來郡邑用智巧相欺¶紿然後慨然
<pb:KR4e0074_WYG_019-36b>
思文帝之時信不可及追惟其盛未嘗¶不歎其難遇也
間竊自觧以為唐虞三代固未易及¶至若文帝仁厚之
主有志於治者皆可庶㡬效之安¶知不復遇乎昔年遊
婺聞浦陽黄氏兄弟三人者合¶食以居至老不出閭巷
心甚慕之今年至其家三老<md:KR4e0074_SBCK_019-30b>¶人者出迎鬚髯頒白冠裳
如畵行歩踆踆可數黙然¶若不能為辭余私念史遷之
所稱者其謂是乎天下¶自此殆将治矣治亂之來雖由
於天而實係乎俗便¶捷巧佞之俗成其流必至於亂忠
<pb:KR4e0074_WYG_019-37a>
厚朴愿之俗成治¶之漸也當文帝時漢興三十載矣故
其俗之盛如此¶今國朝之興方一紀而東南逺邑之間
已有若三老¶人者使越一世之後安知不如遷之所稱
乎然則三¶老人者君子於其身觀國俗焉所繫豈小哉
其鄉之¶好事者繪而為圖而請余贊贊之固宜也雖然
使天¶下之人皆若三老人者余之志伊周之志於是而
見<md:KR4e0074_SBCK_019-31a>¶也謂三老人為異而贊之者非余之志也贊曰俗之¶
澆淳視乎斯民治亂之原非天伊人世之方亂民喪¶厥
<pb:KR4e0074_WYG_019-37b>
徳詐諼機巧胥援以溺維治之符俗厚人龎厥風¶既成
邦國以昌元亂既弭殆臻於理曷占其端視諸¶黄氏維
黄世族為婺望家爵位非崇其徳孔華恃徳¶而驕徳則
日隳弗居其名福禄攸躋懿茲黄氏有伯¶有季既錫之
富又賚之齒人豈不富僅以貲名孰能¶與夷咸以善稱
人之蓍艾集於一身疇得乎天施及¶弟昆伯氏持觴維
仲之授季也䕫䕫以殽以豆其服¶豈華斯帛斯絺食匪
云珍於以療饑孰不能言我弗<md:KR4e0074_SBCK_019-31b>¶出口一其敬誠樂有夀
<pb:KR4e0074_WYG_019-38a>
考凡爾孫子曷不是程以革¶其漓以揚休聲豈惟爾家
宜俗之導孰能旌之四方¶是效¶
　　杜推官贊¶
不長於書而善於記不專於學而敏於事喜飲酒而¶未
嘗輒醉性剛嚴而治獄平恕此杜子之所為異也¶况其
才氣老而不衰容貌泰而不肆其中必有過人¶者宜乎
聞其政者憚其風聲而與之居者喜其樂易¶也¶
　　張文敏畵像贊<md:KR4e0074_SBCK_019-32a>¶
<pb:KR4e0074_WYG_019-38b>
生乎閥閲之家學乎輦轂之下既研磨於政事亦被¶服
於文雅英才勁氣逺邁乎等倫剛毅潔廉不愧於¶儒者
使之正色立朝簮筆冠豸庸邪當破膽而濳遁¶姦黠必
聞風而驚詫胡為乎猶徘徊於冗散之塲倘¶徉於寛閒
之野邪¶
　　姚貞婦贊¶
越之山隂處士姚君彦良有貞婦俞氏年二十六而¶夫
亡貞婦毁容劬身以奉䘮𦵏降意循禮以事尊嫜¶慈以
<pb:KR4e0074_WYG_019-39a>
撫其子儉且敏以裕其業如是者三十餘年年¶五十八
矣篤行徽言傳於鄉閭休風慶澤施於後昆<md:KR4e0074_SBCK_019-32b>¶子禮原以
才薦於朝為禮部郎貞婦節行用是愈白¶於天下里父
老言於縣以達於部使者叅伍審覈可¶信不誣且将有
旌褒之令縉紳動色同聲交譽昔共¶姜守義歌於國風
伯姬謹禮書於春秋惟茲俞氏實¶與為儔而上弗預𤣥
聖之筆下不列風雅之篇庸非¶闕乎乃作賛辭播於閭
里俾有所勸用敦於人紀其¶辭曰帝降厥衷孔粹惟人
<pb:KR4e0074_WYG_019-39b>
人極不傾以有大倫惟夫¶惟婦實倫之始父子昆弟咸
基於此元聖立憲萬世¶是繩書謹其初禮設其恒詩備
盛衰著美刺慝春秋¶之義勸戒甚白婦徳豈多以貞為
常從一而終顛沛<md:KR4e0074_SBCK_019-33a>¶靡忘隂教既泯人失其行恣情棄軌
㒺克循正婉婉¶夫人嫓越之姚有蔚其容令徳宣昭宜
於尊嫜協於¶婣族胡性之懿而命不淑楚楚良人盛年
云亡呱呱¶者嬰匍匐在旁于凊于温則曰既耄于鞠于
育心焉¶閔悼黽勉劬勞時易世遷昭茲信誓敢負所天
<pb:KR4e0074_WYG_019-40a>
秉心¶靡渝如彼金石可銷可泐我則不易我葺我巢我
雛¶嘵嘵載翔載翺鳴于九霄天錫之祉貞婦有孝子為¶
天子使為民所視人曰孝子茀禄是承何以啓之母¶徳
之貞人曰貞婦眉夀未艾子報㒺極克順克愛相¶古淑
媛列於書圖貞婦配之奚寧弗如有赫名譽播<md:KR4e0074_SBCK_019-33b>¶於里閭
帝命是旌邦國是模善無不孚亶哉匪誣¶
　　老人星贊二首¶
帝有司命淑慝是主曰老人星司命之輔嗟此下民¶無
<pb:KR4e0074_WYG_019-40b>
謂弗聞彼杖而遨日瞰爾門¶
食氣之母服天之章下上南極昭回萬方眷佑下民¶&KR0800;
制元命誕錫永年邦家之慶¶
　　赤壁圖贊¶
羣兒戲兵汙此赤壁江山無情猶有慚色帝命偉人¶眉
山之蘇酹酒大江以滌其汚揮斥𤣥化與造物伍¶哀彼
妄庸攘敓腐鼠明月在水獨鶴在天勿謂公亡<md:KR4e0074_SBCK_019-34a>¶公在世
間
<pb:KR4e0074_WYG_019-41a>
　　白鹿洞規贊¶
浦陽王君復之取子朱子白鹿洞訓學者之規揭諸¶講
學之齋余美其知所嚮也述朱子之意為賛以繫¶之辭
曰維天降衷維聖立極維賢弼教維民從式天¶賦之善
靡有不同如木之升如水之東有或激之漂¶溢震蕩或
閟其萌莫遂其長決之䟽之猶禹導川沃¶以雨露俾全
其天三代之英洙泗大成地滋海蓄日¶運神行昧擴而
明虚受而飽匪聖私言時天之道以¶天治天沛乎無難
<pb:KR4e0074_WYG_019-41b>
矯以人為行之愈囏千五百年聖<md:KR4e0074_SBCK_019-34b>¶統莫繼掇其緒餘以
取禄利有宋羣哲闢而承之懿¶文齊公百世之師刮磨
羣經淘沃衆說執其大中去¶取予奪遺書孔多覃被天
下譬諸飲食非民水火推¶其本心曰余何言以言求之
不汨則淺曷知其然其¶要甚簡斯道昭昭去人不逺有
倫有紀天秩天彛民¶日由之寧不預知為學之初舍此
焉學率而弗違匪¶資外鑠發之為事騐之於行天實牖
民豈伊人能嗟¶今之人以學為戲言豈不工道則未至
<pb:KR4e0074_WYG_019-42a>
百爾君子公¶言是諏匪公之言維聖之猷¶
　　歸田圖贊<md:KR4e0074_SBCK_019-35a>¶干禄非冒髙蹈非矯趨舎進退由義與道孔明之度¶子
房之英天厄其道非吾無能廬山崇崇其下江水¶清風
穆然盛徳之士¶
　　畵梅贊¶
金華濳溪公以翰林學士承㫖致仕居家時嘗以郡¶人
徐原父所畵梅寄余兄希學筆法清勁有出塵之¶意公
<pb:KR4e0074_WYG_019-42b>
薨今數年矣藏之不忍視族祖雪窩處士雅好¶畵論及
畵梅取公所寄而閲之如見公焉處士欲得¶之因以獻
處士且贊之曰玉質氷姿不汙纎塵破顔¶一笑萬物皆
春我思若人潜溪之上見者凛然如對<md:KR4e0074_SBCK_019-35b>¶公像¶
　　馬圖贊¶
昔人之論馬多以升天閑被服御為貴故畵者喜極¶其
形容以余言之物貴乎全其天而莫累乎不得自¶適使
馬受羈靮備法駕有韓哀伯樂之徒以為御猶¶不若羣
<pb:KR4e0074_WYG_019-43a>
逰自肆之為樂况御非其才任非其道乎同¶郡髙君示
余以唐人所畵三馬頹然天放得馬之性¶非深於物理
者不能也因為作贊云麒麟騶虞貴不¶可羇强加銜轡
於馬為疵世人不察以此為美飾之¶金玉非馬所喜嗟
此三駿乃馬之龍棄違天閑追雲<md:KR4e0074_SBCK_019-36a>¶躡風羣飲於江江水
欲竭仰天大鳴氣薄日月伯樂¶視之振鬛奔馳况肯俯
首駕君鼓車龍性難馴暫與¶馬伍霹靂上天雨水九土¶
　　為好義作脩徳樛木贊
<pb:KR4e0074_WYG_019-43b>
王子善書得篆之髓流為木石與書同理柯條玉潤¶衆
葉雲委鄭君得之贊者方子¶
　
　
　
　
　
　遜志齋集巻十九

<pb:KR4e0074_WYG_020-1a>
欽定四庫全書
　遜志齋集巻二十¶　　　　明　方孝孺　撰
