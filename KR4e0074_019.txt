# -*- mode: mandoku-view; -*-
#+TITLE: 遜志齋集
#+DATE: 2015-09-11 16:34:02.479858
#+PROPERTY: ID KR4e0074
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0527-019遜志齋集-卷第十九.
<pb:KR4e0074_SBCK_019-1a>¶
遜志齋集卷之十九¶
中順大夫浙江按察司副使奉勅提督學校雲間范惟一　編輯¶
奉政大夫浙江按察司僉事奉勅整&KR0346;兵備南昌唐堯臣校訂¶
中順大夫浙江台州府知府事前刑部郎中東呉王可大　校刋¶
　賛¶
　　春秋諸君子贊(有序)¶
余取友於當世而未得則於古人乎求之讀春秋左¶
氏傳得數十人心慕焉聖賢所稱較著者不敢論少¶
戾乎聖賢之道者不敢取自石碏以下十有五人取¶
其事賛其美以爲法云¶
<pb:KR4e0074_SBCK_019-1b>¶
　　　石碏¶
國之所恃在老成人以國爲家不私其親知以發謀¶
勇以戡亂雍容談笑坐拯世難侃侃石子衛之父師¶
先事而諫徴若蓍龜始不吾從弑逆果作徐𤼵一言¶
元𠒋就縳春秋所書篡弑孔多誰能討賊不煩干戈¶
雄才勁節英識大噐&KR0311;牧晏嬰視之有媿世恱茍難¶
㓕親是稱臨危善㫁卓乎難能嗟衛之微臣有石子¶
嗚呼九州敢謂無士¶
　　　季梁¶
賢知所居國小猶強文謨武猷屹如金湯荆楚之隨¶
<pb:KR4e0074_SBCK_019-2a>¶
可坐而取久而不忘以有君子其在朝廷敵國震驚¶
有旅&KR0002;林莫之與京及乎棄賢姦雄相賀世無人望¶
雖強易破長孺在漢子儀在唐叱咤指麾威行萬方¶
彼㝠弗思忽不知貴我懐生民今也誰恃¶
　　　&KR0391;僖伯¶
戡禍弭亂世貴乎兵兵之所加治其既形心術之微¶
禍亂所自孰能治之諫臣之事在昔魯隱矢魚於棠¶
其事雖微其志巳荒有臣僖伯憂其慚&KR0520;昌言正色¶
以訓以戒天稔其禍聞善不爲鍾巫之難實兆於斯¶
聖之求諫匪曰觀美羣情既宣萬事畢理自以爲智¶
<pb:KR4e0074_SBCK_019-2b>¶
厭棄人言篡弑將行至死不聞諌之不用鮮不亡國¶
我思&KR0002;人中古遺直¶
　　　公子友¶
魯有季子社稷大臣處人所難不失其仁荘僖之間¶
兄弟多故叔牙慶父交紊王度親爲骨肉義存君臣¶
縱則廢法㫁傷乎恩酌事之中酬酢萬變龍&KR0750;虎跱¶
蛇豕屏竄才優於爲齊以無私春秋嘉之志其來歸¶
周公東征克對文武烈烈季子不忝皇祖後世之士¶
量小才輕大故臨前驚怖失聲聖賢至公狥道忘巳¶
後國先家季子所耻¶
<pb:KR4e0074_SBCK_019-3a>¶
　　　叔肹¶
士處衰世若行泥塗孰能超然不受其汚叔肹之賢¶
高㓗盖世非義之禄笑而不視兄也有國匪君斯君¶
獨深耻之安乎賤貧我捆我&KR0130;可以衣食我身雖勞¶
吾義巳得彼爲富貴千乗萬鍾其外雖導(疑作/通)其心¶
則窮人之所趨不我能止我之所■不以易彼卑卑¶
小夫利逹是圖朝讐夕臣犬豕不如伯夷之清子&KR0391;¶
之節周公之孫魯&KR0022;之傑¶
　　　劉康公¶
道在天下莫不與聞能知其眞千載一人春秋之間¶
<pb:KR4e0074_SBCK_019-3b>¶
何國無士名言至論卓卓可紀有偉劉子獨得其宗¶
矢辭豈多妙合大中孰養其原以定厥命必有事焉¶
勤禮致敬後乎洙泗先乎唐虞聖賢有傳不謀而符¶
生民夢夢飲食作息道之不明誰逹其極三代君相¶
治之師之逮徳下衰以法縻之上曠其職下悖其紀¶
孰非天民嗚呼劉子¶
　　　范文子¶
覇國之士尚利與功納君于邪不思其忠孰&KR0002;夫子¶
識㣲慮逺以勝爲懼勇於從善鄢陵之戰楚師大崩¶
矢中其王蠻方沸騰衆誇威強獨有憂色外患盡寧¶
<pb:KR4e0074_SBCK_019-4a>¶
非計之得彼昏不戒以幸爲常上肆下陵禍興蕭墻¶
先事有言衆謂迂恠深謀弗從卒&KR0130;其敗六國㓕秦¶
晋亂平呉全盛之&KR0022;多忽永圖烈烈夫子非覇者佐¶
以道事君大臣之亞¶
　　　子&KR0391;¶
&KR0106;人扵利錙銖必競亦獨何心力譲千乘仁義可樂¶
名節可尊肯取瓦礫棄遺璵璠簒弑紛紛孰非臣子¶
先生醜之恐其汚巳高不忘世潔不亂倫大鎮社稷¶
爲曹宗臣秦楚有王雄覇中國戰不足稱千載汙辱¶
去彼取此疇能與偕以利易生果何人哉¶
<pb:KR4e0074_SBCK_019-4b>¶
　　　&KR0391;文仲¶
衆人之生莫不有死死而可傳舉世無㡬有美大夫¶
國之典刑仁義之言煥如日星其身有終其名不沒¶
後人宗之指爲口實晋楚之盛豈乏世卿貴富一時¶
事無餘名大夫立言後世是式念哉勿忘尚懋厥徳¶
　　　祁奚¶
賢才之生國用所資觀其進退治亂從之一人在朝¶
善𩔖興起欲知其心尚視所舉彼也吾戚此也吾朋¶
人以爲比吾舉其能孰爲𨻶讐孰所怨惡吾取其才¶
餘不暇顧心無黨私爲國得人茍利於國遑恤我身¶
<pb:KR4e0074_SBCK_019-5a>¶
古之君子自信不茍不以毀譽輙變所守嗟世之人¶
匪矯則偏或逺之用或親之&KR0162;有狥大公舉讐與子¶
取謗速咎終莫能以道不勝僞治功日汙豈特夫子¶
當世所無¶
　　　魏絳¶
晋有跛夫好兵而愎以一笑故㡬亡人國天鍳凶徳¶
卒傾厥宗三郤受誅假手厲公允文魏子以兵爲戒¶
輯和戎夏晋以昌大悼公之世屢合諸侯纉業文襄¶
政教具脩意之所嚮靡有不服羣賢在位魏子之力¶
士不知道以戰爲嬉孰能無爲坐制四夷¶
<pb:KR4e0074_SBCK_019-5b>¶
　　　孟獻子¶
世無材智不過於削非有仁人何以爲國魯號多士¶
粲乎有文穆穆獻子其徳可尊用侈國貧言利愈宻¶
宣成之間苛政橫出夫子是悼𫝑莫止之昌言在人¶
後世紀之乘馬之㣲鷄豚不畜富盡天下&KR0106;患不足¶
古稱盗臣或以爲才我懐夫子莫知我哀¶
　　　季札¶
士之制行不必於同取舎進退惟義之從茍同其跡¶
不度乎義尚𩔖古人非徳之至嗟嗟季子賢且有文¶
博逹通微世鮮其倫使之有位變夷以夏桓文之績¶
<pb:KR4e0074_SBCK_019-6a>¶
不足與伍天將䘮呉嚚童僣攘晦徳㓗身效節子&KR0391;¶
道之廢興盖曰有命行非子光止豈子病衆人何知¶
爲譽爲尤孰明子心其惟春秋世教日衰戰爭求位¶
季子有知當爲流涕¶
　　　子皮¶
大人無私物我同視善出於人與巳無異人之勝巳¶
善者巳能翼而扶之與之俱升授之國柄躬率以聴¶
賞罸弛張必從其令此謂盛徳自古難之懿哉子皮¶
爲公卿師僑實國槙社稷是頼振經立則國𫝑㡬大¶
非子知人羣枉孰容鄭之有政夫子之功紛紛鄙夫¶
<pb:KR4e0074_SBCK_019-6b>¶
識闇量淺巳則無能惡人爲善世之不治豈曰無賢¶
孰起子皮吾爲執鞭¶
　　　子家覊¶
魯有盗臣擅國自恣昭公寡謀躁以失位遜齊居晋¶
淹恤八年惟子家子奉以周旋自有可爲謀猷甚逺¶
拒而不從卒以䘮返使用其言動合事機豈其終身¶
棄國不歸久而彌恭困而無怨義不近名忠不避難¶
考徳千載難乎其全夫子之節允也可𫝊晋文五臣¶
世嘉其績彼也以才夫子以徳¶
　　蜀三守賛¶
<pb:KR4e0074_SBCK_019-7a>¶
　　　李公氷¶
處厲民之時而爲恵民之政非仁者不能也興一方¶
之利而流萬世之澤其才智足稱也幸而治平蜀使¶
斯民違乎難而樂其生也不幸而仕乎秦使後人論¶
其世而賤其名也夫因時而宣上之徳者易爲矯時¶
而反古之道者難行也如公者爲人之所難而能取¶
信于上下殆非秦人也三代之英也¶
　　　文公翁¶
漢初之治猶有秦風刀筆程才賤徳右功矯矯先生¶
知政之首閔俗之龎化民以道肇建學宫爼豆詩書¶
<pb:KR4e0074_SBCK_019-7b>¶
英俊如雲從于後車蜀人聚觀爭服章甫儒教顯行¶
齊于鄒魯兩漢之間號蜀多才孰啓其端先生所培¶
惜其不遇恵止一州使秉國鈞四海&KR0170;休俗吏卑卑¶
僅圖旦夕孰能起之俾輔&KR0022;國¶
　　　張公詠¶
爲政匪難患才之卑才優於事乃克有爲惟忠定公¶
萬夫之傑屢剖郡符有聲烈烈威恵所&KR0013;梁益其&KR0057;¶
坐鎮西南分天子憂時其寛嚴陽舒隂惨談笑指麾¶
奸強破膽豈惟善政可配古人卓行危言爲世名臣¶
將相無功名隨身逝誰能使民廟祀百世乘風&KR0016;氣¶
<pb:KR4e0074_SBCK_019-8a>¶
公神在天嗟彼憸邪敢執公鞭¶
　　三賢賛(有序)¶
聖賢之道以養氣爲本今之人不如古者氣不充也¶
氣不充則言不章言不章則道不明予竊有意於道¶
而患委靡不振思起古豪傑而與之遊求於徃昔得¶
三人焉曰司馬子長曰韓退之曰歐陽永叔三人皆¶
氣豪辭雄有振衰立懦之功因各爲賛辭時觀之以¶
自勵將由此進於聖人之道非敢以是爲足也作三¶
賢賛¶
　　　司馬子長¶
<pb:KR4e0074_SBCK_019-8b>¶
三代之隆斯文顯然惟太史公震盪奮騫江河之深¶
泰華之高大包宇宙小析絲毫唐虞盛徳湯武峻功¶
春秋之辭楚漢之雄韋編竹書金匱石室千載遺亡¶
公手紀述掃刮晦&KR0170;掲茲日月上翼典謨下昭大法¶
彼敗降者名將之孫公白其&KR0499;覆謂多言凡人受辱¶
孰不就死所不死者建大名爾名立不磨赫赫峩峩¶
比績丘明功孰少多卓哉英賢允矣良史何人無知¶
巷伯是儗公去千年斯文湮沒紛紛鄙夫敢&KR0071;公筆¶
　　　韓退之¶
漢後七代道䘮言棼不有先生孰興斯文先生之生¶
<pb:KR4e0074_SBCK_019-9a>¶
志豪氣雄手抉百川注之使東刮垢去腐煥其一新¶
詆排佛老扶起孟荀誰輿杇骨天子是迎請&KR0300;水火¶
以㓕禍萌喁喁鱷魚爲潮之毒帝念南氓俾徃殱戮¶
大海茫洋五嶺蒼蒼發爲文章震盪激昻山不足高¶
海不足深斯文在茲無古無今惟鄒孟子仁義于戈¶
先生在唐與之爲徒吁此何時愈下彌衰先生不生¶
孰扶孰持是氣長存磅礴上下有&KR0071;徽猷不在來者¶
　　　歐陽永叔¶
宋至仁宗文治告成寔生偉人以鳴太平偉人爲誰¶
曰歐陽公宗孟&KR0071;韓蔚爲文宗五季之末支離䵝昧¶
<pb:KR4e0074_SBCK_019-9b>¶
公曰嘻哉非予疇&KR0071;刪煩剷華去其艱深大濩咸池¶
厥音沉沉如玉之温如波之澄不撓不驚既暢且明¶
伊周以來以文致窮千載惟公躋身顯融既掌帝制¶
亦預國政正色危言以犯以諍維蜀有蘇出公門下¶
謂公斯文可比韓愈公之謂蘇托以斯文後世誦公¶
哲於知人何哉鉅儒以多爲貴人也可欺天也可畏¶
　　尚友五贊(有序)¶
有憂世之志而無經世之才有經世之才而無成物¶
之徳欲以有爲於天下皆古昔之所難也聖賢之跡¶
不見于世也久矣慕事功者多蔽於卑近務高逺者¶
<pb:KR4e0074_SBCK_019-10a>¶
毎病於難行吾求士於二千載之間功業赫然可稱¶
而秉心操行不倍於聖賢之道者得五人焉皆天下¶
之才士今世之所未聞而余之所願學者也故賛其¶
盛以識余之私因是五君子以望乎聖人之大全此¶
余之志也以五君子爲足法而不以大者自望非余¶
之志亦非五君子之志也¶
　　　諸葛武侯¶
漢治任法難乎大臣惟忠武公千載一人綜覈萬變¶
以義而動虎躍龍&KR0750;天下震恐極其智能亂不足平¶
天實厄之大勲無成成敗紛然處之甚暇論其所存¶
<pb:KR4e0074_SBCK_019-10b>¶
伊吕流亞古學不傳士氣益卑公心不亡百世之師¶
　　　陸宣公¶
士不知義以國爲外媚悅取容自爲身計嗟吾先生¶
慨然哀之君非堯舜媿見色辭諫書如雲指訐遺闕¶
忠邪義利不少撓折事雖多違言則長存用諸天下¶
可安&KR0058;元豈&KR0002;俗儒以文嬉戯先生見之當爲流涕¶
　　　范文正公¶
古之至人忘巳狥民一夫顛連如疾在身此義不明¶
貴我賤物以民自奉恬不加恤孰若先生惟民之憂¶
飲食夢寐四海九州先事而言庸狡所忌就其所成¶
<pb:KR4e0074_SBCK_019-11a>¶
允足經世世之通患溺於故常聖法皇猷訾以爲狂¶
誰能致逺而舎車馬敢謂先生不在天下¶
　　　韓忠獻公¶
生民難諶天下大噐必能容之而後可治大人之量¶
喬嶽巨川未嘗有爲萬物資焉豈若淺夫露其才智¶
&KR0004;如可喜卒敗大事堂堂魏公宋之宗臣元氣流行¶
爲&KR0004;爲春欲名其功公本無作視其用舎爲民憂樂¶
世彌逺矣孰尚嗣之我觀九州悠悠我懐¶
　　　司馬文正公¶
儒者之澤大行于民伊周以來惟公一人始未可爲¶
<pb:KR4e0074_SBCK_019-11b>¶
萬鍾不受逄時多艱爲世父母凡民之心惟久乃安¶
欲其即從聖人猶難亦獨何脩政化甚速誠於爲善¶
四海悅服用術相欺惟恐不深公神在天汝果何心¶
　　云敞贊(有序)¶
&KR0162;其軀有益於天下君子之所樂爲也而况身不至¶
於死而有益於世教者乎宜乎趨義者之衆也然而¶
人寜舎其生以狥利而不肯勉其身以爲義死於利¶
者首交於世而爲義死者歴數百年無一人豈其所¶
重在彼而所輕在此哉知利之可以養生而不知其¶
可以傷生知義之或至於殺身而不知殺身之可以¶
<pb:KR4e0074_SBCK_019-12a>¶
不朽也古之仁人義士視刀鋸如飲食恬然就之而¶
不辭者其好惡寧獨異於人哉見義明而慮道逺如¶
是而死則安如是而生則辱如是而富貴則足耻如¶
是而貧賤則可樂故其取舎之際㫁乎其不苟也師¶
弟子之義與君臣父子等古人盖甚重之漢之時猶¶
未變夏侯勝爲孝昭皇后授經勝卒后素服五日以¶
報師傳之恩夫以帝后而爲師傳服羣臣不以爲過¶
則當時之俗猶可見也風化成于上雖以強臣亂賊¶
之威指叱𪔂鑊以待天下之士而士生乎其時猶有¶
赴難蹈義正色疾趨而不顧者此漢所以爲盛也與¶
<pb:KR4e0074_SBCK_019-12b>¶
王莽之殺呉章欲禁錮其子弟門人多更名它師而¶
平陵云敞㓜儒爲大司徒&KR0122;獨自劾呉章弟子收抱¶
章尸歸棺歛之當時以是高之比爲欒布而敞竟以¶
是名後世敞學術不可考後嘗仕莽爲魯郡大尹其¶
行巳未能無可議者然其事師不以死生變節誠志¶
義之士也哉章弟子千餘人賢於敞者必衆矣畏禍¶
惜位竟泯滅無聞而敞之名與朱雲相上下慕義之¶
士其可不勉乎夫不以貴賤生死爲厚薄者非知道¶
君子不能斯心也任社稷托㓜孤將無所不可非若¶
淺夫小人之不足仗也余是以賛之以爲弟子事師¶
<pb:KR4e0074_SBCK_019-13a>¶
遭變故者之法賛曰人之趨𫝑皆若可託觀於生死¶
乃見厚薄朝以爲師暮則背之人實易誑心其可欺¶
嗚呼云生志剛氣烈&KR0154;以知之偉然大節妻子在後¶
鈇鑕在前所見者義吾何恤焉吾身可恤師其可&KR0018;¶
視更名者犬䑕之伍道䘮民散俗益壊偷&KR0405;恭皆違¶
犬䑕所羞不趨其難矧狥其死我獨何人嗚呼云子¶
　　楊喬贊(有序)¶
富貴不可輕也然人不能輕富貴則不能處富貴捕¶
虎者未嘗畏其爲虎故帖耳妥尾而惟吾之擒知其¶
爲虎而畏之則必爲所噬矣人惟内有所重故視外¶
<pb:KR4e0074_SBCK_019-13b>¶
物也輕天下之物舉不足動其心然後可以用天下¶
之物一爲物所動將爲物役之不暇而何暇用物哉¶
東漢固多節士及其衰也貪懦者處大位而君子皆¶
困于下故小人得志以至于亡不然當時之士皆王¶
佐才也得一人且可鞭笞海内之盜賊况若是其衆¶
乎楊喬不在郭林宗徐孺子之列然吾觀其人不出¶
孺子下盖其志可尚也人有慕富人之財而挑其女¶
以逃者爲利所役視富人若王侯將相視其家若鈞¶
天帝宫而不知其爲可耻也由君子觀之茍不以義¶
則崇堂&KR0201;寢猶蟻穴然珪組之貴與苴蒯無以異曽¶
<pb:KR4e0074_SBCK_019-14a>¶
何足願乎萬乘之主天下之至貴也妻帝之女人臣¶
之至榮也喬惟恐爲所汙餓死而不辭此其心豈可¶
以𫝑利奪哉使喬不死命爲大臣屬以天下漢猶可¶
興也桓帝不爲天下慮而爲一女計可謂不知人矣¶
喬之賢豈可以女子誘哉然桓帝雖不知喬而知愛¶
其才則後世之不如桓帝者多矣獨喬難遇耶吾常¶
喜孺子爲人飢不可得而食寒不可得而衣以爲孺¶
子與林宗猶夷與恵雖不可以優劣而孺子尤可慕¶
盖漢季一人而巳及觀喬事壮其志喟然嘆曰孺子¶
不孤矣吾求友於古人舎孺子與喬而誰取耶世皆¶
<pb:KR4e0074_SBCK_019-14b>¶
知重孺子而不知喬可恨也作楊喬賛使人知重喬¶
者自余始賛曰人之噐量有小有大或盗一錢或讓¶
天下天下雖大一錢之積觀其用心大者可識吾謂¶
楊喬可爲三公屈以非義萬鍾不從&KR0154;由知之有大¶
人節帝女不娶利豈能奪其中所重在義與道視卓¶
操軰穿窬之盗伊誰可方孺子之倫永言尚友卓哉¶
二人¶
　　田疇賛¶
智勇人之所有也善用之爲難忠義人之所慕也審¶
處之爲難天下非無豪傑之士而功不見著於世何¶
<pb:KR4e0074_SBCK_019-15a>¶
耶豈其智勇之不及忠義之沮䘮與用之失其時處¶
之違其機者衆也荀彧不用於曹操則可以比子房¶
董卓吕布不爲逆亂則可追韓彭廉丹王㝷爲漢而¶
死則可以與周苛等而皆不免於君子之誅其迹同¶
而其所爲異也漢未之亂酷矣余求竒士於其時得¶
一人焉曰田疇忠不避難勇不畏死奮然感劉虞之¶
遇而思爲之報讐公孫瓉既亡謂可以盡力者漢室¶
而巳故應曹操之辟既而知操非忠漢者也故辭封¶
侯之爵介不同俗清不悖倫忠在𣗳功義不苟合其¶
才良其行果盖豪傑之士非當時奸雄所及也論者¶
<pb:KR4e0074_SBCK_019-15b>¶
眩於成敗使操以成功見取而疇之志義不大章明¶
於後世豈不謬哉孟子曰人有不爲也而後可以有¶
爲若疇者庸非其人耶其不成功者命也豪傑之士¶
制於命而不𫉬施者衆矣善觀人者觀其志不觀其¶
事觀其噐不觀其位由是而言士之不幸者獨疇乎¶
哉吾是以悲而賛之其詞曰古之觀人不於用舎考¶
其所存以第高下譬諸龍駒垂首糞車豈以其賤斥¶
之爲駑齊侯千駟如南&KR0405;王仲尼之嘆夷齊有光漢¶
季分爭得國者操吾獨何爲田疇是悼操雖㩀國犬¶
䑕之雄殺后無君天下不容奚若田疇忠義盖世委¶
<pb:KR4e0074_SBCK_019-16a>¶
質劉虞身死靡二使受之命爲漢大臣殺操復漢必¶
不顧身嗚呼鄙夫惟利是就誰能爲疇我與爲友¶
　　李太白賛¶
唐治既極氣鬱弗舒乃生人豪&KR0165;天之竒矯矯李公¶
雄盖一世麟游龍&KR0750;不可控制粃糠萬物甕盎乾坤¶
狂呼怒叱日月爲奔或入金門或登玉堂東遊滄海¶
西歴夜郎心觸化機噴珠湧璣翰墨所在百靈護持¶
此氣之充無上無下安能&KR0578;目開於黄土手摶長鯨¶
鞭之如羊至於扶桑飛騰帝鄉惟昔戰國其豪荘周¶
公生雖後斯文可侔彼何小儒氣餒如&KR0017;仰瞻英風¶
<pb:KR4e0074_SBCK_019-16b>¶
猶虎與䑕斯文之雄實以氣充後有作者尚視于公¶
　　孔璋賛(有序)¶
所貴乎天下者非謂兵甲之多玉帛之富擅海内之¶
■擁百萬之師無術以守之而至於敗亡者衆矣天¶
下安恃乎此盖人之羣居必有其望百人聚兵闘之¶
不止一人叱之即愧怍謝罪而引退者此必人之所¶
望也欲服天下之心者必先求天下之望而尊之所¶
慕愛敬屬欲爼豆之而不可得者　立於朝廷則¶
民焉有不歸者乎故周之興也以伯夷高光之興也¶
以得張子房卓茂而賔師之武帝有汲黯諸侯惴畏¶
<pb:KR4e0074_SBCK_019-17a>¶
而不敢叛代宗相楊綰唐㡬中興斯數君子者其容¶
貌非動人才力非能與搴旗斬將者角然而聞其風¶
烈奔走順從惟恐不得覩其輝光者徳弘于中聲名¶
著于當世有非才藝之士所及也故一才一藝治功¶
可稱者可以有可以無而名徳爲四海望者國家興¶
替之所繫也唐天寳之亂世皆咎其不用張九齡信¶
矣然吾觀是時有名之士如李邕泰和亦一世望也¶
而玄宗不能容之所信任者皆小人之尤聞之可爲¶
凛凛而玄宗不悟是豈特足以失國而巳哉殃不逮¶
其身則幸也當泰和之&KR0013;繫張&KR0003;軰皆擠搆之欲致¶
<pb:KR4e0074_SBCK_019-17b>¶
之死而布衣孔璋獨上書請以身代璋信竒士乎而¶
唐之君臣爲可愧矣國不惜才而使布衣惜之斯世¶
果何如也吾感璋之義讀其䟽而爲之泣下曰玄宗¶
之治不足觀矣頼有孔璋耳作孔璋賛其詞曰世有¶
英傑生民之望國能尊之天下可王如海如河魚龍¶
所依既據其依孰不畢來唐李泰和亦天下士胡不¶
存之欲寘之死天將亡唐故裭其魄人望既隕唐㡬¶
不國我謂玄宗不若孔璋義聲洸洸暴于四方布衣¶
愛士而國惡之我思孔璋孰知我悲¶
　　𡊮安卧雪圖賛¶
<pb:KR4e0074_SBCK_019-18a>¶
士必有守乃果於爲茍賤卑汙大節巳隳烈烈司徒¶
處困不折志行皎然與雪俱潔登庸三朝作社稷臣¶
萬乗安危&KR0009;公一身羣竇朋奸海内震恐正色&KR0045;言¶
惴不敢動孰能使然惟氣直剛養諸衡門施于廟廊¶
卧雪有圖千載作則貪夫視之尚䘮其魄¶
　　蕭僕賛(有序)¶
蕭僕者蕭頴士之僕也頴士唐玄宗時人有文章而¶
性&KR0310;躁少容其僕事之甚謹頴士時時笞罵之至不¶
能堪僕拭涕奉承不敢怨惟恐拂其意頴士笞罵弗¶
爲止他客僕語蕭僕曰咄癡男子屈身爲僕者爲酒¶
<pb:KR4e0074_SBCK_019-18b>¶
食財貨也酒食財貨寧獨蕭氏有乎&KR0154;不去而自受¶
困辱耶蕭僕曰吾非不知之去之誠何難顧惜主才¶
不&KR0216;耳遂終其家不去余聞而悲之爲作賛然非爲¶
是僕也賛曰天下之至賤者至於僕極矣僕之所欲¶
得杯&KR0245;盂飯以養其生豈要好賢之名於天下哉而¶
蕭氏僕獨愛其主之才受其箠辱而不悔甘其困厄¶
而不去拳拳慕悅若忘其身之賤者何也盖秉&KR0212;好¶
徳之心人人皆有之僕能不泯之耳是豈特賢於僕¶
𨽻而巳耶¶
　　杜士賢賛(有序)¶
<pb:KR4e0074_SBCK_019-19a>¶
宋理宗景定五年秋彗出柳詔求言東陽杜希聖時¶
爲武學生上䟽詆奸臣賈似道請正其罪以消天變¶
天下壮之後百年其曽孫寔以䟽草示余余讀而嘆¶
曰嗚呼當危亂之時而士君子肯忘其身而爲之言¶
布衣之微斥其信任大臣而不諱上下交盡其道是¶
皆三代以降之所無而後世所當取法者也爲賛以¶
附其左方賛曰天下之故猶人一身血沮氣窒不名¶
爲人君臣暨民以情相繫情或不通瓦解河潰維聖¶
迪哲察干人言虚巳旁求惟恐不聞天之從違於此¶
告之&KR0022;之興亡於此占之聞人之言有若天命人豈¶
<pb:KR4e0074_SBCK_019-19b>¶
知天不敢自聖宋初諸宗嗜諫若飴風俗丕隆如三¶
代時迨其將衰奸𠒋擅國國不&KR0205;亡繄諫之力惟時¶
杜君奮不有身持書叩閽以擊權臣言雖不行肝膽¶
㡬落直氣凛然可撼山嶽君非御史君非公卿憂國¶
而言卒以直名孰居其官而遺其事起君九京吾爲¶
君御¶
　　南稜王先生像賛(有序)¶
士習之盛衰豈不繫乎世哉世之生士猶地之生木¶
柯葉碩茂而花實盛美者必非瘠土之所能有也余¶
觀於宋考其政教文章之懿而求士於其時其大者¶
<pb:KR4e0074_SBCK_019-20a>¶
既皆愽覧多識宏偉而端亮其隱約而不顯者亦多¶
忠信敦慤方介嚴重望其威儀聴其論議莫不偉然¶
有以異於人此豈士之素賢哉師友之際禮義之習¶
有以成之也烏傷南稜王先生威仲生於宋季而老¶
于元余不及識其人而嘗問其家求其遺事詢其鄉¶
之𦒿老以考其行巳之大方盖直諒剛嚴之君子而¶
非今世之士所能及也揚子雲曰周之士也貴秦之¶
士也賤周秦之相逺士未必皆以之而貴且賤也然¶
不隨世而變者鮮矣安能不以之而異乎先生之弟¶
子最顯者爲黄文獻公溍仕元爲學者所宗而先生¶
<pb:KR4e0074_SBCK_019-20b>¶
之孫翰林侍制禕以文學事　今上有名當世觀於¶
先生可以識宋之盛觀於文獻公與待制君亦可以¶
知先生之徳矣賛曰欲知其身視其所處之世欲知¶
其學視其所傳之人欲知其徳之厚薄&KR0154;不觀諸子¶
孫吾以是知先生宋之善士古之逸民徐孺子管㓜¶
安之倫也¶
　　御賜呉大學士𦘕像賛(有序)¶
洪武十五年冬十月一日　皇上以萬機之暇召侍¶
從儒臣訪論古道今東閣大學士金華呉公沉實預¶
在列　上嘉其徳業文學之美命善工繪其像賜之¶
<pb:KR4e0074_SBCK_019-21a>¶
以示寵褒之意公既詣闕稱謝將蔵諸家以侈　上¶
恩以爲鄕&KR0022;子孫無窮之榮明年某至京師𫉬拜而¶
寓目焉因言曰昔之明臣𫉬𦘕像于王庭者&KR0002;商之¶
傅&KR0003;及漢麟閣雲䑓之所圖者有矣然高宗圖&KR0003;於¶
未見之初二漢像諸臣多在既沒之後惟唐太宗爲¶
學士十八人𦘕像當其尚存方任之時天下聞而慕¶
之有弗可及之歎時未嘗得受賜而藏于家也今¶
皇上優禮儒臣逺同於太宗而公忠藎宻勿文足以¶
宗一世學足以貫古今使與虞姚數子並生當不出¶
其下而官爲學士軄在論思皆與之同又𫉬賜像而¶
<pb:KR4e0074_SBCK_019-21b>¶
蔵于家豈非間世竒遇尤爲可慕也哉第像公者能¶
窮其靣貌而公之所藴同於古人者非知徳之士不¶
足以知之某非敢以爲然嘗讀公之文矣乃作賛辭¶
附其左方以致景仰之私其辭曰行安識明學粹義¶
精執筆横經陟降大庭　帝敷人文化成九有公爲¶
儒宗隂翊治道徳爲世儀文爲世師凡厥縉紳孰克¶
似之華髪蒼顔圖像孔肖子孫勿忘天子所詔¶
　　御書賛(有序)¶
中書舎人臣蹇義以忠謹蒙　寵遇　皇上爲更今¶
名而御書以賜之㑹臣以校文來京師義以見示謹¶
<pb:KR4e0074_SBCK_019-22a>¶
稽首作賛曰惟天不言以象示人錫羡垂死景星慶¶
雲聖人憲天與天同徳誕宣至文以立民極包犧之¶
畫神禹之疇昭掲天心臨照九州後王稽古莫不有¶
作孰能巍然前聖是若明明我　皇聖與神通煥𤼵¶
天章衣被萬&KR0022;嵎夷昧谷髫童鮐&KR0369;大訓宏謨傳誦¶
人口惟是御書世則罕觀如彼瑞物時見人間虹光¶
寳氣上燭霄漢見者稽首心駭目眩臣義何脩乃克¶
有之天錫嘉名孰與之夷常人萬言理有未足惟聖¶
一辭終身可服君臣之體父子之倫逺之天下邇之¶
脩身由義而行罔有弗至對越幽明浩然無愧古人¶
<pb:KR4e0074_SBCK_019-22b>¶
作聖敬立義行推其緒餘可臻治平衆兆寡知舎此¶
弗踐心學無傳事功靡建義尚念哉祗奉聖猷　天¶
子命汝俾自慎脩如山如河如鼎如璧以利萬物以¶
鎮社稷前有千古後有萬年爲一不義以&KR0018;于天天¶
之所賜惟徳可守&KR0017;神相之終古是保¶
　　濳溪先生像賛二首¶
星斗之文江海之量優游玉堂爲天下望名不係乎¶
寵辱心無與乎得䘮世何幸而見之當求其似於三¶
代之英漢君之上也¶
道術可以化天下而遇合則安乎命也該博可以貫¶
<pb:KR4e0074_SBCK_019-23a>¶
萬世而是非不違乎聖也無求於利逹故金門玉堂¶
而不以爲榮無取於患難故遐陬絶域而中心未嘗¶
病也卓然間氣之挺出粹然窮理而盡性也事功言¶
語傳於世者乃其緒餘而其所存之深所守之正撓¶
之而不𠋣挹之而不罄也是盖將友千古之豪傑待¶
知巳於後世而非適意於俄頃也彼外物之徃來何¶
足以累其大全而吾猶冀天道之終定也¶
　　待制華川王先生像序賛¶
傳曰國之將興必有禎祥其得人之謂乎故善觀國¶
者不觀其甲兵之雄財粟之多土地之大而觀其得¶
<pb:KR4e0074_SBCK_019-23b>¶
人賢否誠得其人弱可強敗可成不得其人雖威力¶
富庻敵於海内亦不免於亡天將授人以天下亦必¶
授之以守天下之噐賢者之所在天下之所歸也當¶
國朝之始興地界於羣雄之間最微矣然是時有數¶
君子者皆起而從之識者巳知天命所属既而或以¶
功業定亂或以文章賛化卒能合四海於分裂之餘¶
不越十年遂致乎治嗚呼是豈非天哉烏傷王先生¶
子充在數君子中博辨通逹以文章名上之爲呉王¶
授江南儒學提舉司校理陞禮部侍郎兼引進使轉¶
起居注出同知南康府事及上即天位召入議禮改¶
<pb:KR4e0074_SBCK_019-24a>¶
漳州通判㑹詔脩元史遂徴還與金華太史公俱爲¶
總裁及史成拜翰林侍制未㡬而出使西夷雖未𫉬¶
究其設施然其有益於國者大矣世之趨近功者&KR0106;¶
謂儒者不足爲時重輕此非知本之論譬之人身彼¶
一才一藝者猶手足耳目然而賢者則元氣也人見¶
手足之能持行耳目之能聴視而不知皆本於元氣¶
不亦惑哉某幸受業太史公而以未識先生爲恨先¶
生之子紳以𦘕像見示乃叙而賛之曰天眷有明勃¶
然龍興豈惟智謀得人乃成其人伊何匪將匪相爰¶
有君子海内之望望既歸之孰能違哉彼王彼侯小¶
<pb:KR4e0074_SBCK_019-24b>¶
大畢求惟華川公蔚其文雅位雖不崇名動天下人¶
知其名豈知其心我懷徳音山高海深¶
　　空同外史賛¶
飄然輕舉者吾知其爲僊脫然無累者吾知其爲禪¶
操&KR0130;仁義而不失者吾知其爲儒者之賢人於茲三¶
事不可得而全也惟空同子嬉戯出入於其間慕僊¶
而好佛行高而志專丰神朗㓗如冰雪之在澗意氣¶
閒逸如鸞鶴之飛天吾與之遊久矣而莫知其所由¶
然也况可得而言傳耶¶
　　楊先生像賛¶
<pb:KR4e0074_SBCK_019-25a>¶
不翕翕以爲同不戞戞以爲矯遁身乎山林之中抗¶
志乎雲霄之表&KR0002;先生者崇爵厚禄不足以爲大布¶
衣糲食不足爲之小以其所存者義所富者道也視¶
彼曲學阿世顛蹶乎得䘮之途而不止者鳳凰之於¶
烏鳶靈芝之於衆草也乎¶
　　宋仲珩像賛¶
璠璵其温氷雪其清皎如異人照映殿庭辭翰爛然¶
爲世重寳&KR0077;而不居曰志乎道世臻平康斯文將昌¶
彼美仲珩&KR0022;家之光¶
　　王仲搢像賛¶
<pb:KR4e0074_SBCK_019-25b>¶
身若不能勝衣而學術任千鈞之重口若不能𤼵言¶
而文辭如源泉之湧長於尚友而不能隨俗合汙銳¶
於自脩而耻於干譽徼寵此王子所以羣乎今之士¶
而有古人之風賢者聞之而慕不肖者見之而恐而¶
予嘗以謂茍不𫉬進於高位如漢之韋平亦可以奮¶
其才猷爲今之賈董也¶
　　鄭仲釋像賛¶
徳方而行純服禮而蹈仁化周乎里閭才㧞乎等倫¶
若是者不可以𦘕也美貌而長身質清而氣神其言¶
也穆乎其諄諄其動也介乎而誾誾若是者又非𦘕¶
<pb:KR4e0074_SBCK_019-26a>¶
之所能盡也然則&KR0024;其所未足載其所不傳者豈不¶
在乎斯文噫若人者古之篤慎君子而無愧乎義家¶
之子孫者耶¶
　　朱方中像序賛¶
吾鄉士君子尚禮義而重名節凡仕于天下者雖學¶
術有淺深才噐有巨細政術有踈宻至其所守未嘗¶
不有以過乎人盖習俗然也開封朱通判方中士之¶
廉慎敦厚者也居官且二年獨携一子與居弊廬蕭¶
然壁無完土而牗無完&KR0083;厨廐薪蒭㡬不属處之&KR0073;¶
如不以動其心而惟以奉法守官爲先務夜四皷輙¶
<pb:KR4e0074_SBCK_019-26b>¶
呼童奴起盥櫛坐&KR0550;事或至晩始得一食不知飢渇¶
之及也予過大梁見而嘉重其所守因書賛以識其¶
行事以示閭里云行本於儒不驕不汙人或以爲迂¶
言本乎書不謟不誣人或以爲愚政事舒徐規矩靡¶
踰人或以爲踈夫孰知其外如不足而内實有餘不¶
適于時而與古爲徒嗟乎使斯人而爲世之所喜吾¶
必謂風俗已復乎古&KR0004;¶
　　葉友直處士像賛¶
孝友植乎其内才猷著乎其外恬退於競趨之時優¶
游於多事之際不嶤嶤以忤物不汨汨以阿世予方¶
<pb:KR4e0074_SBCK_019-27a>¶
於古人中求而不知其隱於盖蒼之西東海之澨也¶
　　劉廷脩先生像賛¶
稽古之學用世之才直氣凛然山嶽可摧噐可有爲¶
時則不遇乃使妄庸希世取位不合于人造物爲徒¶
遺像在堂可敦薄夫¶
　　南齋像賛¶
知道徳之榮故於禄位也輕以仁義爲樂故於嗜好¶
也薄畜壮盛之志而弗及小施忘&KR0010;年之邁而靡倦¶
於學氣清而淳貌古而&KR0192;雖不𫉬陪諸老於金馬玉¶
堂之署以爲國之&KR0433;龜然優游庠序之間導&KR0045;聖賢¶
<pb:KR4e0074_SBCK_019-27b>¶
之㫖誠足以纉前緒而開後覺也歟¶
　　葉用賔賛¶
身不躋乎通顯而以徳爲榮才不著乎庸績而以術¶
爲名不衒竒以誇世故人服其善弗枉巳以狥物故¶
天錫其齡大冠深衣左史右經賔從在堂子姪滿庭¶
閱百年之變故儼一代之儀刑是盖齊乎秦伏生之¶
壽而庻㡬漢管寜之清者乎¶
　　王中夫先生像賛¶
生混合治安之時備敦龎淳厚之氣寛和博大足以¶
範俗而化民剛毅明决可以成功而賛治惜乎其不¶
<pb:KR4e0074_SBCK_019-28a>¶
盡試也出其餘馨發乎文藝沛&KR0002;江河之决粲若星¶
斗之麗世皆仰而尊之而不知特其餘事也盖嘗於¶
進退出處之際窺公之爲人窮而不戚泰而不肆位¶
卑而道不行年高而學愈&KR0201;其所存者深逺矣當𦒿¶
英淪逝之餘覽乎遺像而挹涕¶
　　劉養浩像賛¶
世稱𦘕史能寫真吾獨謂儒者能寫真盖𦘕史能肖¶
其形而不能肖其神儒者則於性情心術莫不窮變¶
態而盡彌綸此所以頓剉萬彚而包括乾坤今吾養¶
浩心之藴蓄自足以藻繪一世而其形似何乃托於¶
<pb:KR4e0074_SBCK_019-28b>¶
和丹吮墨之人吾試爲之言曰是夫也豈非今之文¶
行君子而古之鐡漢子孫也¶
　　陳希古像賛¶
洒然絶俗之韻温然玩世之資不茍同於求合不立¶
異以取竒出膺民社之&KR0009;處爲士子之師𤼵才猷於¶
政事寓談笑於文辭若夫人者觀其儀状清而若&KR0254;¶
老而不衰其所養可知矣豈非遊情事物之表而不¶
爲禄位所羇者乎¶
　　澹如居士賛¶
窅然深思者處事之精也冲然内足者燭理之明也¶
<pb:KR4e0074_SBCK_019-29a>¶
才可以應乎萬變而守之若無能也智可以洞乎㡬¶
先而泯跡若無所有也有以樂乎中故視外物之輕¶
也衆所愧乎天故不願乎人知也此故君子之成徳¶
而澹如居士所以自名者耶¶
　　王藴徳像賛¶
徳克於容言立於書著乎外者沛然有餘而存乎心¶
者欿然&KR0002;虚通而不流介而不拘春陽之煦時雨之¶
濡是之謂世之醇儒而纂乎子雲仲舒之徒者歟¶
　　友鹿翁像賛¶
志淳而夷行和而厚不資榮於簮紱獨養高於林藪¶
<pb:KR4e0074_SBCK_019-29b>¶
寓琴書而自樂取麋鹿以爲友無所累其心故身康¶
而壽無所取乎外故家&KR0073;而久世常好夫智術謂狙¶
詐爲可守孰知夫才大竒者難全徳有餘者有後覩¶
其容貌而考其子孫尚足以傳不杇也¶
　　俞博士𦘕像賛¶
位卑而志崇守約而氣豐清修閒逸得晋宋名流之¶
度精悍辯博有秦漢䇿士之風世多窺其外而不察¶
其中故但知其識量之逺言論之雄以吾觀之才良¶
志充而所存者厚矣豈一丘一壑所能容耶¶
　　黄氏三壽圖賛(有序)¶
<pb:KR4e0074_SBCK_019-30a>¶
余少聞近古致治之主惟漢之文帝最賢求其本紀¶
所載殊無甚異之事而太史遷獨稱其時老年六七¶
十翁未識至城市游遨嬉戯如小兒状以爲極盛心¶
嘗疑之謂此何足見其盛乎後遊四方海内經大亂¶
之餘風俗益偷垂髫之童輙徃來郡邑用智巧相欺¶
紿然後慨然思文帝之時信不可及追惟其盛未嘗¶
不歎其難遇也間竊自解以爲唐虞三代固未易及¶
至若文帝仁厚之主有志於治者皆可庻㡬效之安¶
知不復遇乎昔年遊婺聞浦陽黄氏兄弟三人者合¶
食以居至老不出閭巷心甚慕之今年至其家三老¶
<pb:KR4e0074_SBCK_019-30b>¶
人者出迎&KR0161;髯頒白冠裳如𦘕行歩踆踆可數黙然¶
&KR0002;不能爲辭余私念史遷之所稱者其謂是乎天下¶
自此殆將治矣治亂之來雖由於天而實係乎俗便¶
捷巧佞之俗成其流必至於亂忠厚朴愿之俗成治¶
之漸也當文帝時漢興三十載矣故其俗之盛如此¶
今國朝之興方一紀而東南逺邑之間巳有若三老¶
人者使越一世之後安知不如遷之所稱乎然則三¶
老人者君子於其身觀國俗焉所繫豈小哉其鄉之¶
好事者繪而爲圖而請余賛賛之固宜也雖然使天¶
下之人皆若三老人者余之志伊周之志於是而見¶
<pb:KR4e0074_SBCK_019-31a>¶
也謂三老人爲異而賛之者非余之志也賛曰俗之¶
澆淳視乎斯民治亂之原非天伊人世之方亂民䘮¶
厥徳詐諼機巧胥援以溺維治之符俗厚人龎厥風¶
既成&KR0022;國以昌元亂既弭殆臻于理&KR0154;古其端視諸¶
黄氏維黄世族爲婺望家爵位非崇其徳孔華恃徳¶
而驕徳則日&KR0549;弗居其名福禄攸躋懿茲黄氏有伯¶
有季既錫之富又賚之齒人豈不富僅以貲名孰能¶
與夷咸以善稱人之蓍艾集于一身疇得乎天施及¶
弟昆伯氏持觴維仲之授季也䕫䕫以殽以豆其服¶
豈華斯帛斯絺食匪云珎于以療飢孰不能言我弗¶
<pb:KR4e0074_SBCK_019-31b>¶
出口一其敬誠樂有壽考凡爾孫子&KR0154;不是程以革¶
其漓以&KR0045;休聲豈惟爾家宜俗之導孰能旌之四方¶
是效¶
　　杜推官賛¶
不長於書而善於記不専於學而敏於事喜飲酒而¶
未嘗輙醉性剛嚴而治獄乎恕此杜子之所爲異也¶
况其才氣老而不衰容貌泰而不肆其中必有過人¶
者宜乎聞其政者惮其風聲而與之居者喜其樂易¶
也¶
　　張文敏𦘕像賛¶
<pb:KR4e0074_SBCK_019-32a>¶
生乎閥閱之家學乎輦轂之下既研磨於政事亦&KR0013;¶
服於文雅英才勁氣逺邁乎等倫剛毅潔廉不愧於¶
儒者使之正色立朝簮筆冠豸庸邪當破膽而潜遁¶
姦&KR0219;必聞風而驚駭胡爲乎猶徘徊於冗散之塲倘¶
徉於寛間之野邪¶
　　姚貞婦賛¶
越之山隂處士姚君彦良有貞婦俞氏年二十六而¶
夫亡貞婦毀容劬身以奉䘮𦵏降意循禮以事尊章¶
&KR0268;以撫其子儉且敏以&KR0073;其業如是者三十餘年年¶
五十八矣篤行徽言傳于鄉閭休風慶澤施于後昆¶
<pb:KR4e0074_SBCK_019-32b>¶
子禮原以才薦于朝爲禮部郎貞婦節行用是愈白¶
于天下里父老言于縣以逹于部使者𠫵伍審覈可¶
信不誣且將有旌褒之令縉紳動色同聲交譽昔共¶
姜守義歌于國風伯&KR0078;謹禮書于春秋惟茲俞氏實¶
與爲儔而上弗預玄聖之筆下不列風雅之篇庸非¶
闕乎乃作賛辭播于閭里俾有所&KR0134;用敦于人紀其¶
辭曰帝降厥𠂻孔粹惟人人極不傾以有大倫惟夫¶
惟婦實倫之始父子昆弟咸基于此元聖立憲萬世¶
是繩書謹其&KR0004;禮設其&KR0106;詩備盛衰著美刺慝春秋¶
之義勸戒甚曰婦徳豈多以貞爲常從一而終顛沛¶
<pb:KR4e0074_SBCK_019-33a>¶
靡忘隂教既泯人失其行恣情棄&KR0100;罔克循正婉婉¶
夫人嫓越之姚有蔚其容令徳宣昭宜于尊章恊于¶
婣族胡性之懿而命不淑楚楚良人盛年云亡呱呱¶
者嬰匍匐在旁于凊于温則曰既耄干鞠于育心焉¶
閔悼黽勉劬勞時易世遷昭茲信誓敢&KR0018;所天秉心¶
靡渝如彼金石可銷可泐我則不易我葺我巣我雛¶
嘵嘵載翔載翺鳴于九霄天錫之祉貞婦有孝子爲¶
天子使爲民所視人曰孝子茀禄是承何以啓之毋¶
徳之貞人曰貞婦眉壽未艾子報罔極克順克愛相¶
古淑媛列于書圖貞婦配之奚寧弗如有赫名譽播¶
<pb:KR4e0074_SBCK_019-33b>¶
于閭里帝命是旌&KR0022;國是模善無不孚亶哉匪誣¶
　　老人星賛二首¶
帝有司命淑慝是主曰老人星司命之輔嗟此下民¶
無謂弗聞彼杖而遨日瞰爾門¶
食氣之毋服天之章下上南極昭囘萬方眷佑下民¶
宰制元命誕錫永年&KR0022;家之慶¶
　　赤壁圖質¶
羣兒戯兵汙此赤壁江山無情猶有慚色帝命偉人¶
眉山之蘇酹酒大江以滌其汚揮斥玄化與造物伍¶
哀彼妄庸攘&KR1025;腐䑕明月在水獨鶴在天勿謂公亡¶
<pb:KR4e0074_SBCK_019-34a>¶
公在世間¶
　　白鹿洞䂓賛¶
浦陽王君復之取子朱子白鹿洞訓學者之䂓掲諸¶
講學之齋余美其知所嚮也述朱子之意爲賛以繫¶
之辭曰維天降衷維聖立極維賢弼教維民從式天¶
賦之善靡有不同如木之升如水之東有或激之漂¶
溢震蕩或閟其萌莫遂其長决之䟽之猶禹導川沃¶
以雨露俾全其天三代之英洙泗大成地滋海蓄日¶
運神行昧擴而明虚受而飽匪聖&KR0059;言時天之道以¶
天治天沛乎無難矯以人爲行之愈囏千五百年聖¶
<pb:KR4e0074_SBCK_019-34b>¶
統莫&KR0071;掇其緒餘以取禄利有宋羣哲闢而承之懿¶
文齊公百世之師刮磨羣經淘沃衆&KR0003;執其大中去¶
取予奪遺書孔多覃&KR0013;天下譬諸飲食非民水火推¶
其本心曰余何言以言求之不汨則淺&KR0154;知其然其¶
要甚簡斯道昭昭去人不逺有倫有紀天秩天&KR0212;民¶
日由之寜不預知爲學之&KR0004;舎此焉學率而弗違匪¶
資外鑠發之爲事驗之於行天實牗民豈伊人能嗟¶
今之人以學爲戯言豈不工道則未至百爾君子公¶
言是諏匪公之言維聖之猷¶
　　歸田圖賛¶
<pb:KR4e0074_SBCK_019-35a>¶
干禄非冐高蹈非矯趨舎進退由義與道孔明之度¶
子房之英天厄其道非吾無能廬由崇崇其下江水¶
清風穆然盛徳之士¶
　　𦘕梅賛¶
金華濳溪公以翰林學士承㫖致仕居家時嘗以郡¶
人徐原父所𦘕梅&KR0009;余兄希學筆法清勁有出塵之¶
意公薨今數年矣蔵之不&KR0216;視族祖雪窩處士雅好¶
𦘕論及𦘕梅取公所&KR0009;而閱之如見公焉處士欲得¶
之因以獻處士且賛之曰玉質氷姿不汙纎塵破顔¶
一笑萬物皆春我思若人潜溪之上見者凛然如對¶
<pb:KR4e0074_SBCK_019-35b>¶
公像¶
　　馬圖賛¶
昔人之論馬多以升天閑&KR0013;服御爲貴故𦘕者喜極¶
其形容以余言之物貴乎全其天而莫累乎不得自¶
適使馬受覊靮備法駕有韓哀伯樂之徒以爲御猶¶
不若羣遊自肆之爲樂况御非其才任非其道乎同¶
郡高君示余以唐人所𦘕三馬頽然天放得馬之性¶
非深於物理者不能也因爲作賛云麒麟騶虞貴不¶
可覉強加衘轡於馬爲疵世人不察以此爲美&KR0918;之¶
金玉非馬所喜嗟此三駿乃馬之龍棄違天閑追雲¶
<pb:KR4e0074_SBCK_019-36a>¶
躡風羣飲于江江水欲竭仰天大鳴氣薄日月伯樂¶
視之振鬛奔馳况肯俯首駕君鼓車龍性難馴暫與¶
馬伍霹&KR0430;上天兩水九土¶
　　爲好義作脩徳樛木賛¶
王子善書得篆之髓流爲木石與書同理柯條玉潤¶
衆葉雲委鄭君得之賛者方子¶
　　　　　　　　臨海縣知縣黄誥¶
　　　　　　　　黄巖縣知縣張師善¶
　　　　　　　台州府儒學教授尚芳¶
　　　　　　　　　　　　訓導李深¶
<pb:KR4e0074_SBCK_019-36b>¶
　　　　　　　　　黄巖縣儒學教諭文　程¶
　　　　　　　　　　　　　府學生陳縝葉琰王梅齡¶
　　　　　　　　　　　　　臨海縣學生李臨卿戴濬之¶
　　　　　　　　　　　　　黄巖縣學生孫思光牟汝鈞校對¶
遜志齋集卷之十九(終)¶
<pb:KR4e0074_SBCK_019-37a>¶
