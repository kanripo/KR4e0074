# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:45
#+PROPERTY: JUAN 15

¶
<md:KR4e0074_SBCK_015-1a>¶
<pb:KR4e0074_WYG_015-1a>
欽定四庫全書
　遜志齋集巻十五¶　　¶　¶　明　方孝孺　撰
¶
　記¶
　　艾庵記¶
春官員外郎閩潘侯某清慎有文以艾庵自號或見¶而
疑之曰楚三閭大夫賦離騷以春秋褒貶之法施¶諸草
木禽獸而寓意乎君子小人於蘭茝荃桂蓋亟¶與之而
於艾獨未嘗少貸焉歎芳草之變為艾傷賢<md:KR4e0074_SBCK_015-1b>¶者之隨俗
<pb:KR4e0074_WYG_015-1b>
以化也戶服艾之盈要以斯人之莫好修¶也今侯之賢
不取其所與者以自儗而以其所賤者¶自名何其異歟
或從而解之曰非是之謂也侯殆取¶夫創艾自新之意
乎夫人品之不齊惟聖人無所艾¶下愚不能自艾有所
警乎中而輒自悔艾者君子之¶事也絶舊愆之萌芽培
天德而日滋俾且之所存超¶乎昨而暮之所得過乎晝
則於道也其進可量乎艾¶之名庵其不在是乎㑹予至
京師侯以二人者之言¶告且曰子以為何居予曰二説
<pb:KR4e0074_WYG_015-2a>
皆是也前之言疑侯¶之亷於取名後之言知侯之篤於
進學雖然謂創艾<md:KR4e0074_SBCK_015-2a>¶自新美矣謂三閭褒貶為當其實則
未可也三閭狷¶者也其取物也恒偏於名而不切於用
故艾在所貶¶繇聖賢之道觀之艾何負於蘭茝荃桂哉
生民之疾¶無窮而藥石之品人人不能蓄所能蓄者惟
艾爾病¶者咸仰賴焉使天下而無艾吾懼夫死者不勝
其衆¶也較其功蓋亞於菽粟三閭於菽粟猶未遑取則
無¶取於艾也固宜然神農氏帝之聖者也而紀其名孟
<pb:KR4e0074_WYG_015-2b>
軻氏賢之大者也而稱其功雖見賤三閭烏能損其¶美
哉潘侯以之名庵必有取之矣舎聖賢不信而信¶三閭
知侯不為也或者疑侯取名之廉夫亦焉知其<md:KR4e0074_SBCK_015-2b>¶取類之
逺乎且先治已而後功利可及於人創艾所¶以治已也
起疾之功所以利人也亦在侯用之何如¶爾若夫取諸
保艾以安其躬取諸未艾以慎其終亦¶未為無所用也
善用言者雖恒言可以成德不善用¶言者雖美言不免
致惑然則人謂艾為蕭可也謂為¶創艾可也三閭賤之
<pb:KR4e0074_WYG_015-3a>
可也聖賢貴之亦可也予從而¶言之亦未為不可也於
是潘侯歎曰博哉子之言非¶惟得我之心抑可正三閭
之陋使艾有知死且不朽¶
　　益齋記¶
余始至浦陽與邑士戴君元直遇元直長身昂然顧<md:KR4e0074_SBCK_015-3a>¶盻
峭聳酒酣談論雜以嘲笑辭累千百無澁滯窘複¶態鋒
穎橫出氣盖一座余驚駭意其為竒士而惜余¶拙呐不
能與之往復詰難也二年又見元直其辭謔¶給敏如故
<pb:KR4e0074_WYG_015-3b>
而為禮恭遜歛戢意若自少昔之所為者¶余又驚之疑
其有所得而然未暇問也又一年重見¶於錢塘諸公名
士皆在席各吐所長為樂元直攝衣¶坐其下俯首斂膝
不發一談日暮賓退恂恂揖謝侃¶然趨去儼若愿慤君
子及與之言皆中道理去前時¶甚逺而諸公亦稱其美
不置余大驚而問焉元直曰¶吾少時嘗以醫出逰渉呉
楚泝淮泗至齊魯往來公<md:KR4e0074_SBCK_015-3b>¶卿之間虛左而俟束帛而迎
者不可勝數吾時志髙¶氣盛謂口舌間足以成事方以
<pb:KR4e0074_WYG_015-4a>
此自才而人亦多以¶此竒我及今揣之然後知吾之過
多矣嘗聞於季父¶能軒君以為易之遷善改過莫善於
益乃以名吾齋¶吾將歸而求於聖賢之學子意何如余
聞之愈大驚¶世之任意自喜瀕衰老遇挫抑而能悔悟
者有之矣¶未有易慮於壯强之時改節於無事之際者
也予見¶元直於數年之中而三改其德每見異焉非有
志於¶道者能然乎聖賢之道甚近而易行也人鮮或至
焉¶者亦止於自足爾以元直之善改過茍從事於聖賢<md:KR4e0074_SBCK_015-4a>¶
<pb:KR4e0074_WYG_015-4b>
之道旦以為是而暮已悔之昔之所為而今覺其非¶雖
日異而月不同可也余蓋將屢驚焉豈特一再而¶已矣¶
　　學士亭記¶
賢哲之處世烏可以跡論哉當草昧之時世衰道鬱¶抱
經綸之志而不得施安能舒暢其心神流浹其情¶志乎
故或放迹於江海或養操於山林求遺世忘累¶之士而
與之逰其意非求其道也葢寓迹於物耳茍¶狥迹而論
之豈足以知賢哲之用心哉當元至正中¶有大儒先生
<pb:KR4e0074_WYG_015-5a>
太史公出於金華以道德性命濟世之<md:KR4e0074_SBCK_015-4b>¶略為學學成而
四方兵起天下大亂公知莫如何往¶來山水間著書以
自娯時烏傷聖夀寺有千巖大師¶者磊落善談論喜與
吾儒逰公時時過與之語輒連¶日夜不休當其適意時
或攜笻陟崇嶺看雲起卧石¶床聽泉瀑聲久則大笑而
别别已復㑹人見其然以¶為公樂聞其道豈知公者哉
及乎眞人御極僭亂平¶而四海定公應聘而起居朝廷
者十有九年累官至¶翰林學士承㫖年六十有八致其
<pb:KR4e0074_WYG_015-5b>
政而歸於是大師¶亦圓寂已久矣而龍門海禪師復主
聖夀以為斯寺¶公之所嘗逰也乃以洪武八年某月作
學士亭於寺<md:KR4e0074_SBCK_015-5a>¶之南名以公官亭為公而作也海師以某
從公學俾¶記其事某惟昔之賢者與方外交若陶彭澤
之於惠¶逺周元公之於常總歐陽文忠公之扵居訥者
有矣¶彭澤惟虎溪一笑元公以鸞名溪以青松名社然
不¶聞有所創造也文忠既去而寺僧某作亭其寺以公¶
别號名之曰六一亭矣然亭作於身後文忠不及見¶也
<pb:KR4e0074_WYG_015-6a>
今海師時公之還而作亭亭成而公氣疆體康肩¶輿觀
覽乎其中此固古之所無而今之所僅有者也¶其安可
無述然六一亭之作文忠之門人蘇長公實¶記其事其
文傳故其事著某賤且騃何敢僭冒以汙<md:KR4e0074_SBCK_015-5b>¶偉跡哉雖然
公之跡後必有知不待斯文文以道公¶之志某固不得
而辭也¶
　　宋氏為善堂記¶
洪武十年制贈今太史公之顯祖為太常少卿顯考¶為
<pb:KR4e0074_WYG_015-6b>
禮部尚書制詞皆皇上所親製以為公之顯榮於¶今皆
祖考為善所致公既嚴奉以歸與其伯兄教諭¶君景淵
告於廟祭於家㑹其族人於金華之故宅以¶侈上之恩
而教諭君為燕居之堂適成乃取制詞之¶意名之曰為
善所以昭先德且教後人也君子之為¶善固未嘗有求
報於天之心然其厚薄久近各以類<md:KR4e0074_SBCK_015-6a>¶而應此天道之必
然不可誣也自夫異端之説興以¶禍福鼓天下之耳目
以謂為善則可以裕於身與家¶延及後昆而報及來世
<pb:KR4e0074_WYG_015-7a>
使皆有利乎報而為善於是¶利與善之説不明而誠於
為善者寡矣夫善者天之¶所賦人之所有者繇乎仁義
忠信而行乎家推之以¶及乎人大之被於衆庶皆義之
宜為爾豈望其報哉¶望乎報而為善雖所為合於義猶
為利也公之先十¶餘世退然處乎田里修詩書禮讓之
教行集於身而¶不耀德施於人而不居其所蓄積者厚
矣一旦大發¶於公之身文章被宇内名譽葢天下位乎
朝廷而推<md:KR4e0074_SBCK_015-6b>¶榮二代潛休隠德見稱於聖主而大白於四
<pb:KR4e0074_WYG_015-7b>
方繇是¶宋氏之善昭乎如日月之不可掩其先豈預蘄
其至¶此哉雖公亦不預蘄其若此也不預蘄其若此而
天¶卒莫能違此善之至者也教諭君嘉厥弟之有成揭¶
而志之使後之人取法焉亦可謂能教矣雖然教之¶以
名不若以身之為愈教諭君年七十餘慕古人之¶道不
怠日坐乎斯堂之上訓其子孫者甚至葢庶乎¶銅鞮伯
華司馬康之風焉為善之澤其有既乎若上¶之褒寵宋
氏者殆不止乎斯而已也某公之門人也¶尚能為公道
<pb:KR4e0074_WYG_015-8a>
之<md:KR4e0074_SBCK_015-7a>¶　　畸亭記¶
人之所得皆不能全受於天者深則遇於人者必淺¶合
於人太甚者必無所得於天也夫聽盡乎謀而視¶極乎
哲心通乎道而性純乎德此雖皆可能之而未¶必皆然
以其制於天而天不畀之也於此有人焉獨¶若有得於
斯耳也若或曠之目也若或闢之思也若¶或起之存也
若或植之凡其舉措猷為皆若隂有以¶助之者而衆人
<pb:KR4e0074_WYG_015-8b>
不與焉謂非深有得於天可乎夫其¶所得者既已卓然
超乎萬物之表矣而又逐逐於衆¶人之後求其餘腥殘
穢以自飫非惟人不之從而天<md:KR4e0074_SBCK_015-7b>¶亦不之許矣故凡特立
之士多不合於人非天欲困¶之也取乎天者已多其不
能兼得乎人亦其勢然也¶自古昔以來惟聖人不常囿
於勢自聖人以下多不¶免為勢所屈詩之亡屈原之詞
為最雄故原不為當¶時所知為最甚莊周荀況皆以文
學高天下故二子¶皆不遇杜子美李太白詩人之絶羣
<pb:KR4e0074_WYG_015-9a>
㧞類者也其他¶以道德才藝困者甚衆夫既有得於此
矣其能與彼¶耶負此以自珍以為舉天下之貴者不願
與易人之¶見知與否尚何足論莊周謂畸於人者侔於
天吾嘗¶有感焉㑹稽楊宗哲為人清慎不苟少能為詩
居太<md:KR4e0074_SBCK_015-8a>¶學數千人中獨以吟咏自娯不求人知而人亦少
知¶之者後得一官為成都衞知事成都在西南萬里外¶
而知事被儒服處武弁間嗜好論議宜有難合者宗¶哲
一寓諸詩其喜戚逸勞乖違㑹聚必有所述其言¶簡而
<pb:KR4e0074_WYG_015-9b>
深淡而章往往皆君子之道也間以畸名其亭¶而請予
記予固畸於人之尤者也而何以記斯亭乎¶然人所志
有逺近故所合有大小侔於天者使心之¶所慮身之所
出皆與天合雖困猶達也畸於人何患¶焉向使䘮廉恥
捐道義而求人之合縱至貴顯其辱¶彌大且獲罪於天
矣其如天何哉宗哲居於斯亭笑<md:KR4e0074_SBCK_015-8b>¶歌自樂洞觀千古果
孰為得孰為失乎孰為合孰為¶畸乎尚友百世之賢豪
而與之俱則夫畸於人也俄¶頃之間而合於天者不可
<pb:KR4e0074_WYG_015-10a>
以數計其畸也烏知其非¶合之大乎¶
　　希董堂記¶
祿位高乎人者可以耀一時而不足以傳百世道德¶備
乎身者可以傳千古而不足以貴當時有志之士¶將安
所取則哉吾之所受於天者推之可以澤天下¶埀之可
以法無窮非特可徼利達也使富貴而事功¶昭乎時福
澤加乎民君子固有取焉茍徒祿位而已<md:KR4e0074_SBCK_015-9a>¶矣則君子奚
取乎是漢儒為公卿者多矣公孫𢎞之¶寵祿終身韋賢
<pb:KR4e0074_WYG_015-10b>
之父子相繼孔光胡廣之夀考皆當¶時所指説稱頌以
為善保富貴者千載之後雖庸人¶孺子皆知輕賤之董
仲舒在武帝時最為不遇屢遭¶有力者擯斥不得立朝
廷而周旋藩國以仁義道德¶匡正至今尊其學術以為
聖賢之徒士之善尚友者¶每喜引以自望則夫人之眞
可貴者果安在哉世方¶汲汲於後世之所賤而不汲汲
於後世之所慕非其¶甚惑歟若吾秦府長史茅侯大方
其所謂善尚友者¶歟茅侯有學行為淮南學者師考績
<pb:KR4e0074_WYG_015-11a>
入朝天子召對<md:KR4e0074_SBCK_015-9b>¶而悦之擢為大國輔臣且勉以董子輔
相之業賜賚¶期待者甚寵侯以為布衣而受隆遇懼無
以稱聖天¶子眷知之恩諫爭彌綸得大臣體未踰年秦
國稱治¶因大書揭其正堂曰希董之堂以章聖訓且著
其志¶云茅侯為人敦大和雅不亢不諂其於正誼明道
之¶言深有得焉葢聞董子之風而興起者然董子不為¶
人主所知其出事藩國多遇驕王故匡正為甚難今¶茅
侯之仕也天子嘉其能賢王重其德從容規諷内¶外推
<pb:KR4e0074_WYG_015-11b>
服其所遇於是過董子逺矣雖然劉向嘗稱董¶子謂伊
呂不能過葢惜其不得盡行其道也使董子<md:KR4e0074_SBCK_015-10a>¶而得大位
其可慕者豈不愈多哉葢祿位者小人得¶之則彌貴而
彌辱賢者處之則彌貴而彌光賢者非¶以位而貴也道
施於人被其澤者衆故其譽聞益賢¶也今茅侯以盛年
逢盛時志意偉然才氣傑然焉知¶其位不過於董子哉
得董子所不得之位而行董子¶所欲行之道使天下後
世有慕焉則侯為善學古人¶而不負天子之訓矣
<pb:KR4e0074_WYG_015-12a>
　　借竹軒記¶
余初與㑹稽蔡君惟中遇於京師者甚久時余方抱¶憂
患倀倀無與語惟中亦以從事至因日得相與談<md:KR4e0074_SBCK_015-10b>¶自旦
至暮班荆列坐久之乃各罷去及訪之於南門¶之南草
户之外有竹數挺視其楣間有借竹字余指¶而問之惟
中曰吾雅好竹假館於茲幸又有竹故因¶以識吾好耳
他日願有以記之予疑惟中在逆旅中¶何暇事此因自
微笑不答而今年逰浦陽客有自越¶來者致惟中之言
<pb:KR4e0074_WYG_015-12b>
重以記為囑且謂惟中居㑹稽有¶山林之樂甚適予聞
而愈疑之昔之京師假屋以居¶謂之借竹固宜也今儼
然處已之室竹則自有之矣¶而復以借何哉且惟中茍
以外物而觀則孰非借乎¶舟車借以載吾身者也江山
之勝借以遊吾心者也<md:KR4e0074_SBCK_015-11a>¶膏腴非我所有借以養吾者也
玉帛非我所得借以¶富吾者也牛羊犬馬非我所得備
借以食吾者也第¶宅傳舎也童妾贅疣也軒冕倘來也
甚而言之雖吾¶之身猶借隂陽造化以生而豈特竹乎
<pb:KR4e0074_WYG_015-13a>
茍自其固有¶而觀萬物皆我所固有而何借之云世之
人溺於自¶私視世之物皆執以為已有營營乎得䘮之
區而不¶知止何異於&KR0921;蜋之丸糞土乎吾嘗絶江淮而
北行¶登泰山而望之四方矣昔之英雄豪俊髙車大纛
馳¶騁乎名都壯邑之中田夫巷婦嘖嘖隨而瞻望之以¶
為神人者皆是百年以來惟見斷碑殘隴狐狸窟而<md:KR4e0074_SBCK_015-11b>¶烏
鳶號其上豈非借之於造物者復歸之㝠漠之中¶乎故
一身之外皆借也富貴利祿加乎身者又借之¶借者也
<pb:KR4e0074_WYG_015-13b>
而人方以為忻戚不亦謬乎古之達人以百¶世為斯須
以天地為室廬以萬物為逰塵舉天下之¶物皆不足以
嬰其懷而何竹之足言乎余將東逰探¶大禹之穴弔子
胥之廟假惟中借竹之軒而相與談¶往者之故果孰為
借耶孰為不借耶惟中幸(此下有闕/)¶
　　綠疇軒記¶
江南盛時其俗異於天下者君子修德以教野人其¶野
人力樹藝以奉君子分既素定逸者不以為無用<md:KR4e0074_SBCK_015-12a>¶而勞
<pb:KR4e0074_WYG_015-14a>
者不以為有勤上下相資恩意交浹鄒魯之盛¶殆不能
過暨其既衰而弊文喪質媮君子以肆野人¶以病清言
宏議者蕩而不檢作勞食力者鄙而難使¶於是俗之異
適足以為患然善為治者不狥俗以茍¶同亦不矯俗以
求異因其故理而正之使宜乎人情¶而已中州之制異
江南舉君子野人而一之則民必¶苦其不便周之時閭
族咸有師漢鄉邑有三老茍擇¶其才且賢者復其身俾
淑鄉人子弟德可以為師則¶恒民皆以師禮事之才行
<pb:KR4e0074_WYG_015-14b>
不能過於恒民者雖故家¶世族皆斥與恒民齒則民莫
不勉於學而俗可美也<md:KR4e0074_SBCK_015-12b>¶此豈非近於先王之意乎三老
之設今固有之矣德¶足以師其鄉而為民望者余之所
願見也浦陽鄭叔¶器為余言烏傷黄君公謹以學行重
於鄉鄉民有疑¶必問焉有愬必赴焉有乏必求焉黄君
應之不倦而¶處未嘗不審率子姓力田以為細民先闢
軒於堂左¶命名曰綠疇示民以弗懈也君子常患乎不
知稼穡¶野人常患乎不明禮義使無二者之患天下寧
<pb:KR4e0074_WYG_015-15a>
有不¶治乎黄君居君子之位既有以教民又率民趨所
宜¶務此南國之所鮮也因其所鮮而旌之民胥效其所¶
為君子不肆野人不病豈不始於茲乎惜予力之未<md:KR4e0074_SBCK_015-13a>¶能
也夫闢一室不足以書有以名之亦未可書至於¶俗之
盛衰其端微不宜不書也故具識之使人知黄¶君果君
子也¶
　　時敬庵記¶
禮有因時而宜變者固不以出於聖賢而皆從之也¶夏
<pb:KR4e0074_WYG_015-15b>
商之禮定於禹湯伯夷伊尹夫寧有過哉周奚為¶而損
益葢以時之相逺也周之禮去後世愈逺宜損¶益者多
不幸而繼之以秦漢秦不足言乎禮而漢又¶無卓然大
儒可以損益者定一代之制時君雖緣情¶有所創建德
不能勝其位人不之信而競攻之故周<md:KR4e0074_SBCK_015-13b>¶禮之用至今文
武周公之所為宜若不可損益也使¶有聖人生乎後安
知其果無損益哉禮有不可變者¶有不容不變者不可
變者本也不容不變者文也以¶本視其文則為拘以文
<pb:KR4e0074_WYG_015-16a>
視其本則為愚墓藏而廟祭¶周禮也漢之時有墓祭葢
以情起者其文不同其本¶於孝敬與周何以異言禮者
以其出於漢也多辨而¶非之非之非是也墓而藏者體
魄也廟而祠者魂氣¶也魂氣無所不之奚獨可祭於廟
而不可祭於墓乎¶人子之於親食其器則若見於羮入
門則若坐於寢¶逰則若憑乎軾臨淵則若立乎涯於其
足迹之所厯<md:KR4e0074_SBCK_015-14a>¶念慮之所及皆若見之况於體魄所藏而
有不思者¶乎思而其魂氣有不集者乎因其魂氣集於
<pb:KR4e0074_WYG_015-16b>
思即而¶祭之不可謂無禮也從而廬之亦人情之所不
能已¶孝敬之道也焉可深非也哉然廟祭者常也祭於
墓¶者循情而制變也常而不敢忽乎變者君子之事厚¶
於墓而䟽於廟此則非可也永康朱君世庸既葬其¶親
于里之獨松原嵗時省焉則慨然悲視其草木垣¶域皆
若見其親然曰吾親安知不在是乎遂菴於墓¶之旁以
時敬題其額當省之時則致敬焉葢合禮之¶變者因徵
記故為之言使知變而不失其本聖人所<md:KR4e0074_SBCK_015-14b>¶不棄也
<pb:KR4e0074_WYG_015-17a>
　　慈竹軒記¶
昔年拜漢中之命有令至家與妻子偕往嵗暮抵鄞¶時
天甚寒日且晡小舟循城行十許里逆旅舎己閉¶門遙
望崇墉高棟有室翼然舟人指曰此張君敬輝¶之居也
張君素善養母好客喜事遂使人先焉敬輝¶出迎客其
母立堂上侯妻子肅以入張燈具殽羞酒¶數行諸弟侍
側皆整飾不凡明日予見其母豐下秀¶眉出言溫溫敬
輝因為予言少䘮父賴母氏以克至¶今諸弟皆有婦抱
<pb:KR4e0074_WYG_015-17b>
孫矣正堂北種竹數十百箇滋植<md:KR4e0074_SBCK_015-15a>¶茂甚母悦之因名侍
膳之所曰慈竹軒願得畀一言¶余笑且諾至官所三嵗
矣往來乎南北無一年之休¶未果為之言而追思其地
與其兄弟未嘗忘乎心也¶今年較文於京府季弟自家
來㑹復道敬輝之意余¶少失二親今惟庶母存亦老矣
伯氏多病不能出門¶庭者十餘年季弟來寄詩數十章
叙離違之情以歸¶田為望讀之悵惋流涕滿紙欲暫歸
省而不可得其¶視敬輝母子康健日率諸弟婦子躬執
<pb:KR4e0074_WYG_015-18a>
盞斚上夀相¶怡愉身不渉憂患之塗耳目不接危辱之
事食有稻¶魚衣有枲絲無求而自足無媿而自適其得
失為何<md:KR4e0074_SBCK_015-15b>¶如而余何以為敬輝告哉雖然敬輝之所得非
敬輝¶之工也余之不若敬輝非余之拙也命有以賦之
焉¶耳命之所定雖聖賢不能違聖賢之所樹立雖命亦¶
有所不能制也故困於陳蔡奔走於四方不遇於齊¶梁
毁於武叔臧倉此天之所以制聖賢也明道立德¶揭天
地之蘊開生民之惑而光耀於無窮此聖賢之¶所自為
<pb:KR4e0074_WYG_015-18b>
雖天莫之能與也敬輝學聖賢之道其尚無¶以得於天
者自慰而以未能成於己者自勉或者天¶假佑之閔余
母子兄弟之暌於先而俾得合於後他¶日獲歸休於家
以叙天倫之樂尚當過敬輝之廬以<md:KR4e0074_SBCK_015-16a>¶觀慈竹之盛葢有
日矣敬輝其待之¶
　　企髙軒記¶
以跡觀人不如以心觀人之為得也治水也播種也¶困
窮於陋巷也茍以跡論之則烏得而茍同茍以心¶而推
<pb:KR4e0074_WYG_015-19a>
之則烏得而不同豈惟聖賢為然雖君子亦然¶司馬遷
之感憤宏博見於文辭杜子美之忠義懇欵¶形於詠歌
其世殊其業異論者謂二子可以並稱豈¶惟人為然雖
物亦然金玉不同質而貴同水火不同¶性而用同麟鳳
不同形而瑞同夫茍知其所同則尚¶何異之足較哉東
漢之末徐孺子隠南州以節義自<md:KR4e0074_SBCK_015-16b>¶守不可得而衣食當
世之士髙之吾邑人徐君太𤣥¶少學老莊書清修有志
操執樂事於今藩王府予過¶其居題其休憩之室曰企
<pb:KR4e0074_WYG_015-19b>
髙勉其學孺子之為人也¶或者以為孺子處季世而太
𤣥生盛世孺子業儒而¶太𤣥習道家言孺子自食其力
而太𤣥衣食於國孺¶子不屈以潔其躬而太𤣥以一藝
役於世宜無少同¶者而何能企其髙乎予以為不然士
之髙卑在道德¶心志不在隠顯其中誠有足髙者雖混
跡屠沽中不¶能害夫凌雲絶塵之趣誠無得於内雖巖
棲澗飲而¶貪競之情不忘則亦卑汚之人耳故在已者
髙矣雖<md:KR4e0074_SBCK_015-17a>¶富貴權寵不能奪其守而陷溺之而况古之髙
<pb:KR4e0074_WYG_015-20a>
士固¶有隠於道術者乎在己者無足髙縱逺引㝠逝欲
自¶為髙而不能也今太𤣥之跡同於庸衆人而視其顔¶
貎&KR0177;然若超乎埃氛之表不與人世相淆者其胸中¶之
所存予安得知之哉予未足知之而世欲斷其髙¶下果
足以得其真否乎葢謂太𤣥為孺子固不可謂¶其不可
學孺子則尤不可也去外慕出嗜好泊乎不¶以天下事
物汨其心而語黙取舎去就之際必審夫¶義焉則孺子
之髙在乎太𤣥矣士患不知所企耳烏¶有學焉而不至
<pb:KR4e0074_WYG_015-20b>
為其實而無其效者乎<md:KR4e0074_SBCK_015-17b>¶　　息耕亭記¶
方子行於越之野遇丈人焉誦而耕油然自得也怪¶而
問之曰丈人勞苦矣何樂之甚丈人曰子勞苦吾¶哉而
奚不自知也彼晨而興纓冠納履趨拱俯僂暑¶不遑褰
疲不暇憩遇長值貴翼然而峙肅然而視側¶耳眴目如
事嚴父强言假笑陽遜曲避是謂形勞披¶簡執䇿朱墨
紛錯遺言逸典粲其盈目渉其流則若¶有餘探其源則
<pb:KR4e0074_WYG_015-21a>
若不足撐舌刺口疑端滿腹聖哲逺¶矣將何由質哀良
已逝追計馬蹟欲知其方困而罔¶獲是謂學勞羣言胥
攻萬牛之毛以之明道縶影以<md:KR4e0074_SBCK_015-18a>¶綯少者百年多止數世
磨滅泥滓漫不可紀曷為不¶悟尚修其辭逞怪披竒窮
精憊思遐觀千載竟亦何¶裨此謂名勞卑處郡邑尊據
廊廟逢迎阿比以取嚬¶笑屏束學術宣敷條教物薄人
澆機深穽巧寛則致¶侮嚴則取誚智絡氣使惠煦威釣
古人之思自哂且¶悼是謂官勞凡此之勞亦已甚矣奚
<pb:KR4e0074_WYG_015-21b>
獨吾哉而子何¶問焉且吾之耕始也手忘乎耒而牛忘
乎土今也土¶忘乎苗而吾亦不自知也衆人之耕也手
與耒乖故¶躬勞土與牛乖故牛勞苖與土乖故苗瘠而
土病吾¶今皆否焉得非有可樂者乎適意莫甚於樂而
樂莫<md:KR4e0074_SBCK_015-18b>¶過乎心與物俱忘鳬浴乎水振翮修羽不勝樂也
鷄¶浴乎土振翮修羽亦不勝樂也易置而强施之將不¶
勝病矣忘其為土然後能浴乎土忘其為水然後能¶與
水俱𠖇而不死吾今忘其為耕矣非特忘其畊且¶忘其
<pb:KR4e0074_WYG_015-22a>
所以畊非特忘其所以畊且併畊者而忘之耕¶者吾邪
非吾邪天役吾邪吾役天邪吾且不知而奚¶以耕為治
天下猶是也德被教洽中外熙熙能使君¶忘乎相相忘
乎百執事治民者與民相忘則為治也¶可幾矣膠膠棼
棼以心術相繆智計相延雖欲耕可¶冀耶余拱而問為
治之道丈人不顧負耒而去莫知<md:KR4e0074_SBCK_015-19a>¶其所止葢隠君子也
烏傷王仲縉為余言其兄仲言¶嘗學經而好耕為息耕
之亭以休息焉安知無隠君¶子往來其間乎仲言儻見
<pb:KR4e0074_WYG_015-22b>
其人其以吾言質之¶
　　艤航軒記¶
浦陽鄭君仲潛壯逰都㑹盛麗之區未老而休於麟¶溪
之故宅築室池上修廣如舟狀揭其眉曰艤航時¶率賔
客燕息其間悠然若有以自樂而人莫測也客¶有歎者
曰人惟内有足恃也然後不恃乎物能不恃¶於物然後
能無物之累而物皆為吾用世之恃乎物¶者亦多矣珪
組車馬恃之以為貴玉帛錦繡恃之以<md:KR4e0074_SBCK_015-19b>¶為富斧鉞兵甲
<pb:KR4e0074_WYG_015-23a>
恃之以為威有自恃之心則所恃者¶不足恃也惟不自
恃者恒有而享之古之君子視衆¶人之所恃漫不以入
其意而惟修其足恃者以徐觀¶乎千古之道彼非求異
於人也審所輕重而較之固¶不得不與人異也今鄭君
之家禮義可以維持數十¶世室廬器用可以厯數百年
而不敝所畜可以惠鄉¶邦而人望之者以為舉世莫能
抗君顧若不有於己¶而視其所居為暫艤之航其不恃
於物可知己某聞¶之而笑曰豈特一室為航凡天下之
<pb:KR4e0074_WYG_015-23b>
物孰非航也視¶適意可喜之物如雲行鳥逝不須㬰存
乎目者航之<md:KR4e0074_SBCK_015-20a>¶艤也子視子之身自少而壯壯而老曾有
一日之息¶乎事物之接於身而浹於心者引領而承之
莫不可¶悦旋踵而却視有可得久存而不去者乎故自
人而¶言之身世皆航也不可得而艤也自其大者視之
鉅¶且莫過於天地而天地亦航也亦不可得而艤也夫¶
天地且不可恃以為固而况於人乎而况一室之間¶乎
然天地不能自立也必有立之者不能自為也必¶有為
<pb:KR4e0074_WYG_015-24a>
之者天地有壞而立之者未嘗變也人之生有¶盡而俾
之生者未嘗盡也噫航乎果誰為之而誰艤¶之乎吾將
與子掇其維振其紀以求之於一氣之始<md:KR4e0074_SBCK_015-20b>¶則夫不恃於
物者其可恃也逺矣¶
　　巾山草堂記¶
踰浙江以東多大山東南極海上尤秀絶其最著者¶天
台四明鴈蕩天姥皆穹窿嵁峻為天下竒觀跡儗¶乎蓬
閬名播乎區極士之選幽探勝者宜其樂趨之¶然而居
<pb:KR4e0074_WYG_015-24b>
其旁者往往終身未嘗一至豈以其崇髙不¶易援企而
遺之歟台城中有小山特立圓秀蒼潤逺¶望之如人之
弁冠人因語之曰巾山其上有樓閣室¶廬之美髙人至
郡者無不往逰凡宅於左右者必搆¶危架迥以挹取朝
嵐夕霏之異態葢其勢邇且卑矣<md:KR4e0074_SBCK_015-21a>¶所蘊易見至而窮之
不難也是以衆樂觀焉盧處士¶定谷家正與山相面因
名其堂曰巾山草堂定谷知¶讀書識義理其才智可用
而恬靜不競非安於卑近¶者豈其心有所得鉅小崇卑
<pb:KR4e0074_WYG_015-25a>
固不足較乎夫天下之¶至崇大者莫過於道而卑且近
者道亦未嘗不在也¶憚其難而安於淺陋固不可忽細
微而慕夫髙且大¶者亦烏可哉故順親弟長事非逺也
而性與天道不¶外焉堯舜之道與天準而謹言慎行可
以馴致焉巾¶山巖壑之盛視天台四明固有間焉其有
㑹於人心¶而人樂之不厭者果有異乎否耶定谷必有
以識此<md:KR4e0074_SBCK_015-21b>¶矣往者壬戌七月之望予偕葉君夷仲張君廷
璧林¶君公輔陳君元采夜登絶頂飲酒望月縱談千古
<pb:KR4e0074_WYG_015-25b>
竟¶夕不眠予謂葉君曰昔蘇子瞻夜登黄樓觀王定國¶
諸公登桓山吹笛飲酒乘月而歸以為太白死三百¶年
無此樂矣斯樂也又子瞻死三百年後所無也諸¶君皆
大笑追計其時忽十五年今存者獨予與張陳¶耳二君
亦將老矣予繫職業數千里未得歸然則於¶記定谷之
草堂能無慨然乎定谷有子曰信慎敏而¶好文其尚語
山靈待我東歸尚當約同志重逰因厯¶覽海上諸山以
盡宇宙之大觀其樂葢未艾也<md:KR4e0074_SBCK_015-22a>¶
<pb:KR4e0074_WYG_015-26a>
　　藏器軒記¶
無其器與有其器而不良而望用以善其事者百工¶之
所難也今欲為室堅美之材山積於前而無規矩¶斧斤
以治之雖有絶世之巧將安施焉使削蒿為規¶矩揉鉛
為斧斤而命公輸成室雖假以嵗月營以智¶力必不能
有所就故用非其器猶無器也無器而治¶室且不能成
况天下乎仁義禮樂治天下之器三代¶盛時在乎位者
既皆持此器而用之又教天下之士¶使人各藏此器於
<pb:KR4e0074_WYG_015-26b>
身以備公卿大夫之選是以有位¶者無不知道而凡民
無不學道故上下相安而成治<md:KR4e0074_SBCK_015-22b>¶也易及秦廢禮樂仁義
而不修盡舉三代為治之器¶焚之而用其剛虐私刻之
法以挾制黔首猶以為未¶足復使黔首皆以吏為師而
習其所為故方其盛時¶閭閻山谷之民岌岌不敢出氣
及其衰也一旦發憤¶奮起以戕其君亦何其易哉用無
其器上下相猜而¶不足以成治功無怪其然也自秦以
後稱治者惟漢¶與唐宋其所為雖過於秦然或以小慈
<pb:KR4e0074_WYG_015-27a>
為仁或以似¶正為義或飾繁文以為禮樂其器不良欲
以致三代¶之盛終不可得矣三代聖人之用此器也驗
之於身¶而誠推之於家而和然後發之於政教故人之
從之<md:KR4e0074_SBCK_015-23a>¶者信而化之也逺茍無本以行之則虚器耳人將
從¶之乎今皇上有意崇古之治立學校以造海内之士¶
嵗擇其良納之太學以教之以&KR0640;公卿大夫之選猶¶古
之制也於是太學之秀皆奮然磨礪其器以致用¶自期
天台李宗魯尤其傑出者也乃以藏器名其軒¶豪傑之
<pb:KR4e0074_WYG_015-27b>
士固有及時復古者矣况上之人方以三代¶之道望於
士士可不以三代之道自望其身乎後世¶之君臣非皆
不如古也其不足復古之治者器不善¶也以規矩為方
圓以斧斤為斵削自三代至今無有¶異獨仁義禮樂不
宜於今之民哉弗行耳宗魯敏而<md:KR4e0074_SBCK_015-23b>¶達於為政爵祿之來
不可遏矣仁義禮樂之澤殆將¶被於今乎茍徒小慈似
正而已矣飾乎外而已矣任¶法而已矣是豈惟宗魯不
為哉亦非予之所望也
<pb:KR4e0074_WYG_015-28a>
　　草心堂記¶
養親之道難矣以具滑膬甘美可以為養矣則饒財¶者
皆可盡孝而古之孝子未必皆富也以備采色聲¶音可
以養耳目車馬衣服可以養身體則崇於位者¶皆可盡
孝而古之貴者未必皆以孝稱也以先意承¶志可盡乎
孝則敏慧者可以為之以愉色婉容可盡¶乎孝則篤厚
者可以為之而敏慧篤厚之士不能皆<md:KR4e0074_SBCK_015-24a>¶孝子也然則豈
非父母之恩為至大故報之為甚難¶也耶故養口體順
<pb:KR4e0074_WYG_015-28b>
顔色察嗜好孝之末也而非其至¶者也必也致其身為
聖賢而喻父母以道使德之在¶己者無可憾而名之顯
乎親者有可傳然後為庶幾¶焉然亦難矣果能至是亦
何足報父母之恩乎此吏¶部郎中永嘉楊景衡草心之
堂所繇名也景衡早逰¶庠序通春秋學領薦書於鄉擢
居是官京師去永嘉¶數千里母夫人在堂以舟車之難
也不敢奉迎就養¶因名所居堂以見志葢取諸孟郊東
野之言昔者詩¶人謂欲報之德昊天罔極東野亦謂寸
<pb:KR4e0074_WYG_015-29a>
草難報三春<md:KR4e0074_SBCK_015-24b>¶之暉皆善言孝子之心者也天下之事無
難易惟自¶以為不足者所為必有成而自以為已至者
恒不能¶進乎道景衡篤志好古以有祿位為時名大夫
亦可¶謂顯揚父母矣而退然自託於窮人之辭感親恩
之¶難報其不自足之意何可及哉古之君子大過人者¶
無他亦惟不自滿足而已為子而自足必不能底乎¶孝
為臣而自足必不能盡乎忠為學而自足必不能¶至乎
聖賢之域景衡年尚壯强為學方未止而不自¶足如此
<pb:KR4e0074_WYG_015-29b>
推是以事君治人道德功業之成可望矣他¶日宦成而
歸奉觴為夀使鄉人父老談事親者以景<md:KR4e0074_SBCK_015-25a>¶衡為法而後
世有稱焉則其為孝也豈有既乎揚子¶雲曰事父母自
知不足者其舜乎顔子曰舜何人也¶有為者亦若是師
舜如之何亦勉於為善而已矣¶
　　茹荼齋記¶
予生七齡而喪母夫人又五年而繼母復卒又七年¶先
公奄捐館舎葢二十而丁三艱質素薄苦多病重¶之以
<pb:KR4e0074_WYG_015-30a>
悲哀割心摧腑殆不能人竊自思悼當世之人¶有埀白
而有父母者焉有五六十而有者焉有都崇¶位立大功
而及養者焉不幸者或偏存怙恃焉則以¶為大戚矣或
四十三十㷀然為孤則不自比於人矣<md:KR4e0074_SBCK_015-25b>¶若予者眇在童
孩之中而尊親頓已凋逝雖欲自名¶為人尚敢望耶是
以自忽忽而不寧食入口而不知¶其甘念昔人之言以
遭喪為荼毒可謂甚矣因闢一¶室以居而以茹荼名之
既以志其悲苦亦以自勵也¶追憶少時狂僭甫有知識
<pb:KR4e0074_WYG_015-30b>
輒欲以伊尹周公自望以¶輔明王樹勲業自期視管蕭
以下蔑如也逰行四方¶考徵生民之利害揣度風俗之
盛衰綜覈古今治亂¶之繇至詳矣將求所以試之而復
自淺以為古之聖¶賢君子成大業立大功者天必俾之
先受天下之大¶患渉天下之至苦故其志堅凝而不懾
氣充盛而不<md:KR4e0074_SBCK_015-26a>¶衰智慮明而措置安不如是不足以成之
也數年以¶來奔走屈抑於塵埃中為奴𨽻之所詈叱庸
夫俗吏¶之所困辱心私自喜間以告於先公先公忻忻
<pb:KR4e0074_WYG_015-31a>
焉如¶不知其騃陋葢深意屬之不幸寡佑先公遽棄以
去¶嗚呼尚忍言耶天之苦予一至此耶茍不自勉何以¶
白先公於地下耶然患過而忘備處安而縱逸者恒¶情
之難免也余也日處乎斯室而瞻斯名使中心常¶若寢
乎苫塊之上立乎先公之前而與伊尹周公之¶徒相講
説時乎遇則有以償昔之願否則折衷一家¶言以輔翼
羣聖人之道以自立於萬世庶幾不繆先<md:KR4e0074_SBCK_015-26b>¶公之志也乎
雖然是亦徒耳先公不可得見矣貴加¶乎衆庶澤被乎
<pb:KR4e0074_WYG_015-31b>
生民人以為榮則有矣而豈足以追¶父母之樂哉茹荼
之名雖終身用之可也¶
　
　
　
　
　
　遜志齋集巻十五

<pb:KR4e0074_WYG_016-1a>
欽定四庫全書
　遜志齋集巻十六¶　　　　明　方孝孺撰
