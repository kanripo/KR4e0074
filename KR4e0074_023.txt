# -*- mode: mandoku-view; -*-
#+TITLE: 遜志齋集
#+DATE: 2015-09-11 16:34:02.699340
#+PROPERTY: ID KR4e0074
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0527-023遜志齋集-卷第二十三.
<pb:KR4e0074_SBCK_023-1a>¶
遜志齋集卷之二十三¶
　中順大夫浙江按察司副使奉勅提督學校雲間范惟一　編輯¶
　奉政大夫浙江按察司僉事奉勅整&KR0346;兵備南昌唐堯臣校訂¶
　中順大夫浙江台州府知府事前刑部郎中東呉王可大校刋¶
　古詩¶
　　蜀府敬慎齋¶
天降大命孔神而明巍巍天位匪德莫承赫赫聖皇¶
天實子之&KR0853;宅九有丕冐四夷百辟是臨兆民是使¶
何逺弗綏何悍弗靡德威所加孰不震驚尚篤祗慎¶
以奉天明矧惟哲王有此大國天子之祐之寵之錫¶
<pb:KR4e0074_SBCK_023-1b>¶
君于西土厥壤汪汪喬岷大江式固其疆有臣有民¶
有隣有輔外有戎羗于徼于圉匪格以誠孰克潜孚¶
匪治以仁疲羸&KR0154;蘇教之禦之以恩以禮攘之訓之¶
威武豈弟天有顯任舉集王躬惟克敬慎廼寜家&KR0022;¶
惟聖天子肇基百世衆建藩輔以匡來裔厥或罔恭¶
民亦罔從厥或弗慎下孰敢信惟王廸德懋昭大猷¶
日宣聖學以祗天休愔愔于思䕫䕫于守穆穆語言¶
不驚左右視乎在服有秩有倫視乎在廷紀法具陳¶
視乎禁衛動有矩律視乎郊圻靡有怠逸云孰&KR0241;之¶
敬慎使然惟克敬慎廼罔有愆惟爾今王天子攸&KR0029;¶
<pb:KR4e0074_SBCK_023-2a>¶
四國攸喜下民攸恃王于齋宫&KR0123;士祁祁教言徐徐¶
温其有儀蹮蹮黄髪忠嘉啓告直辭靡撓不怒以&KR0015;¶
古昔格王永有烈光彼或慢肆福禄靡常王躭稽古¶
天下取則宜其&KR0022;國稽古惟王&KR0022;國以康㣧嗣用昌¶
天佑大明藩輔多賢宜于民人於千萬年¶
　　讀書齋¶
翼翼高齋秩秩群經推辭繹義必敬必誠持心惟虗¶
是受是承立志惟篤是毅是弘恢廓其量可吞滄溟¶
&KR0108;作其勇若捍都城求之勿易思之勿更取之欲愽¶
約之欲精聖言何疑不疑不明聖道何正不正不平¶
<pb:KR4e0074_SBCK_023-2b>¶
融㑹其殊操植其&KR0106;朝斯夕斯期乎有成外怯不足¶
小德微能内有若無盎溢&KR0498;盈惟仁之居惟義之貞¶
霽月之眀止水之澄天君明㤗我縱我横道無不得¶
理無不形冨貴敝屣子女酷刑難玷汚辱寜過㓗清¶
大之天下小之家庭是經是緯是章是程聖讀庸行¶
馬牛冠纓&KR0054;覽孔殷書匱是銘&KR0098;矣君子夜&KR0304;夙興¶
惟誠惟勇有權有衡聖訓赫臨于几于楹聖經是讀¶
聖德是行¶
　　四月一日蒙賜宴浣花新建草堂感恩懷古偶¶
　　作¶
<pb:KR4e0074_SBCK_023-3a>¶
靈&KR0040;過瑶階朝陽麗金殿吾王講藝餘特賜群儒宴¶
玆惟杜子宅遺址當郊甸盛代仰前&KR0113;高堂歘重建¶
葺茅昭舊迹拓地増新觀棟宇極崇華&KR0585;甍&KR0770;雕煥¶
两楹陳綺席僊體兼珍膳列坐無俗賔䘖恩共酬勸¶
花溪浮砌淨雪嶺當窻見覽物獨興懷古人如對靣¶
追思天寳後宇内疲征戰徒抱稷契心莫覩唐虞禪¶
薄游經險阻放意娯篇翰使&KR0023;遭聖明寜令老貧賤¶
人生鮮遇合自昔共嗟惋並世或棄&KR0162;千秋有相羡¶
吾曹獨何幸淺技蒙深眷難報國士知空爲昔賢歎¶
江山鍾粹羙天地存幽贊佇俟英俊興重㸔盛文獻¶
<pb:KR4e0074_SBCK_023-3b>¶
(臣)近述基命録粗載三代帝王寛厚之政以寓¶
　　忠愛之私幸徹&KR0790;覽過䝉賜詩寵褒詞高㫖逺¶
　　復增慚荷謹依韻畧陳情以謝萬一云¶
明哲昔御世虚心禮賢臣令名昭簡䇿千秋播清芬¶
賢王啓大藩懿德貞且純英姿邁前烈高志企古人¶
聖學自得師曠代莫與鄰睿謨粲可述善政難具陳¶
况復抱雄才著作妙入神下筆百川湧潤澤義與仁¶
陋儒亦何幸趨召奉絲綸恩言寵賜褒猥謂堪&KR0241;君¶
仰惟文獻國濟濟申白賔圖治超太古餘光能見分¶
讙歌擬雅頌烜赫&KR0071;丘墳¶
<pb:KR4e0074_SBCK_023-4a>¶
　　齋殿觀書恭侍間燕且承賜文嘉勞無任感服¶
　　謹賦詩一首以抒下情¶
無爲運王化虗靜契天心神情旣昭朗外誘安能侵¶
齋居閱道妙端拱肅冠&KR0109;超然萬彚表儼若上帝臨¶
竹素粲盈前群言恣窺㝷遐思自知要&KR0054;采仍鈎深¶
&KR0285;古忘飢渴好善踰球琳㝠觀㑹衆理抗志珍分隂¶
俯仰周乾坤瞬息貫古今人爵巳莫並天貴誰能任¶
賑窶散倉粟贖人&KR0162;府金政教洽四境蒼生歌德音¶
文昭聖明喜誠格&KR0017;神歆陋儒荷寵光避席瞻旒簮¶
垂歡惠顔色灑翰嘉忠忱瀚海茫無涯豈復資蹄涔¶
<pb:KR4e0074_SBCK_023-4b>¶
譬彼一簣土寜&KR0024;㤗華岑受恩徒徬徨憂懷欝欽欽¶
鴻勲希旦奭令名仰回參日新崇大業濟世同舟霖¶
(臣)仰德之深非言可喻謹次淵明九日詩韻叙¶
　　謝萬一¶
至人憲天德虚心體群生自爲代工計豈爲濟衆名¶
惟王間世才欽聖奉天明端居澹無欲四海流仁聲¶
耄倪競稽首願王壽千齡如彼岷峨高不騫復不傾¶
小臣最陋劣夙受顧盻榮&KR0012;恩愧眀義念舊勞&KR0790;情¶
臨風拭病目思見德化成¶
　　癸酉歲京府徴考試&KR0071;奉蜀王殿下命述事¶
<pb:KR4e0074_SBCK_023-5a>¶
少時輕離别志氣誇壯強及玆未莫年巳復多感傷¶
念昔之蜀都執經侍賢王放懷禮法地取樂文翰塲¶
&KR0132;俊滿大廷濟濟㑹冠裳出言有同趣講藝靡乖方¶
惟王帝室英聦逹世莫當精誠洞千古一目連十行¶
道大才更雄氣温色彌莊勞心撫庻政虗巳思虞唐¶
封内數十州德聲藹洋洋皇天䧏嘉貺百&KR0150;屢豐穰¶
盛美不自居檢身循典章凝情觀衆妙&KR0054;問取所長¶
自慚魯鈍學三歲承寵光避席玉座側設醴金殿旁¶
睿哲能兼容闕失專覆蔵采陟等葑菲比珍匪琳琅¶
近者迎属車拜辭褒水陽情真賜色咲感激銘肺腸¶
<pb:KR4e0074_SBCK_023-5b>¶
喜遇大比秋齋官含晝凉寸情擬披豁古訓思對&KR0045;¶
雖乏㳙埃&KR0024;忠貞誓無忘豈知事難必&KR0494;願弗&KR0023;償¶
徴書京國來迅若晨風翔謬忝較文軄守臣啓儲皇¶
儲皇新德(一作/聽)政出令聞八荒戒&KR0346;况丁寜庸薄實¶
恐惶經旬廢&KR0230;食嘔欬病在床王人俄&KR0071;至幣自藩¶
閫將強起扶杖迎坐語两徬徨報國固臣節效信亦¶
士常趨召違天朝懼非義所&KR0391;王心秉忠孝䖏事明¶
且詳微&KR0168;倘見察庻或貸死亡赫赫我大明幅貟同¶
夏商仁恩洽宇宙帝業熾以昌九有如一家内外咸¶
樂康取士皆爲國何嘗限封疆蜀道平若砥漢水淺¶
<pb:KR4e0074_SBCK_023-6a>¶
可航胡爲不能往矯首徒慨慷白日流光輝葵藿隨¶
低昻願王崇眀德以慰葵藿望¶
　　休日奉陪蜀府諸公宴集¶
居閑嘆時邁閲世知才短頻爲觀國遊毎覺歸期緩¶
群公盡&KR0132;英過從恨殊晚他鄉親故稀骨肉不在眼¶
非資談咏歡孰使離情展大藩仰仁哲政化崇寛簡¶
長日自優游玆辰况休澣牲醪出珍賜果&KR0188;隨物産¶
一觴偶相酬萬慮皆可遣貴同周士肆狂&KR0015;&KR0051;人孏¶
語樂天趣深心清市塵逺新秋欣巳至毒暑行將㫁¶
靈&KR0040;席上來微凉座中滿明時古難遇良㑹世所罕¶
<pb:KR4e0074_SBCK_023-6b>¶
各勉存令猷垂聲&KR0071;伊管¶
　　蜀府遇夏旹教諭次韻叙德言懷¶
周道昔淪喪鳳鳥收其聲紛紛狥世士各以智術鳴¶
仲舒起西都蜀漢有孔明下帷談正&KR0105;濡走濟群生¶
二子茍遇時惠澤&KR0013;&KR0012;惸惜其遭逢謬不見禮樂興¶
邇來一千年文獻鮮有徴豈無輔相貴未免利禄嬰¶
鄙夫何所知浪&KR0060;當世名&KR0241;君事莫及好古心徒傾¶
身疲道路長興入江山清偶隨群臣後&KR0023;見百代英¶
神姿儼淵肅雄論極醇精德政尚寛和西土臻治平¶
福善固天理願治本民情昔嘆賢豪稀今見德位并¶
<pb:KR4e0074_SBCK_023-7a>¶
&KR0009;言同&KR0129;子拭目王化行¶
　　閒居感懷十七首¶
鳴鳩知天&KR0040;乾鵲知天風螅蟀最無知亦悲年運窮¶
云何當世上憒憒温飽中變故如波濤浮沉安所終¶
鳯隨天風下暮息梧桐枝群鴟得腐䑕咲汝長苦飢¶
舉頭望八荒黙與千秋期一飽亮易得所存終不移¶
乘時功易立䖏下事少成君看蕭曺才豈若魯两生¶
賢豪志大業舉措流俗驚循循刀筆間固足爲公卿¶
賢有四海志家無一金貲言高力不足舉世爭&KR0015;之¶
不如冨俠子錢刀散&KR0012;&KR0276;閭閻&KR0091;行義赫赫名聲垂¶
<pb:KR4e0074_SBCK_023-7b>¶
&KR0060;&KR0060;衆所憂不踰衣食間孰知温飽外可憂非一端¶
賤憂道難行貴憂名不完誰能㫁棄此自樂如孔顔¶
無專本無&KR0057;無作自無愧心超萬化表跡混人群内¶
卑卑流俗語&KR0180;問亦&KR0180;對有時或出門獨撫霜中檜¶
庭前两古檜封植今百年女蘿欺衰朽&KR0045;翹冠其巔¶
弱荣蒲柳脆鉅&KR0428;金石堅得時不自料歲晚良可憐¶
我非今世人空懷今世憂所憂諒無他慨想禹九州¶
商君以爲秦周公以爲周哀哉萬年後誰爲斯民謀¶
士無及物智毎喜華其廬我居豈不敝於道巳有餘¶
明取容吾身奥取蔵吾書奚湏嘆其陋不見阿房&KR0004;¶
<pb:KR4e0074_SBCK_023-8a>¶
秦人&KR0108;戎狄&KR0094;食舉八荒自言功德大傳叙萬世長¶
鮑魚臭未絶赤龍歘飛翔巍巍且莫保&KR0200;&KR0200;安可量¶
習俗日頽壞疇能塞其源自從井牧廢開此爭&KR1025;門¶
救弊豈無術得君古難言田間一巵酒跽酹蒼梧魂¶
道喪學術敝士心日汗卑躋扳得斗禄寜使節行&KR0549;¶
古人安分義卿相有不爲栖栖糞土中困䖏固其冝¶
俗士不知道喜以異自雄安知名世者固與常人同¶
聖賢盡其常縱浪禮義中何湏騖神變惝怳驚群聾¶
内有丘山重外有秋毫輕於心不自得誰免慕荣名¶
少賤事干謁尊貴樂驕盈焉知陋巷士塵芥視簮纓¶
<pb:KR4e0074_SBCK_023-8b>¶
利欲烈炎火虐&KR0395;起縱横區區一子輿死以口舌爭¶
豈不念迂逺安能&KR0018;平生皇皇斯湏困炳炳萬世明¶
胡貊咲紈綺呉越賤堅車群庸方&KR0349;&KR0349;固謂智士愚¶
刀筆計得失絲粟較盈&KR0635;誰云周公聖對此慚不如¶
池魚不知海越鳥不思燕蚯蚓覇一穴神龍輕九天¶
小大萬相殊豈惟物性然君子勿歎息彼誠可哀憐¶
　　次王仲縉感懷韻十首兼呈張廷壁¶
哲后踐貞&KR0100;簡䇿有餘馥彼或趨卑汙流惡寜有足¶
明逹知所師鑑古以自燭惟王實天縱虗心湛無欲¶
學道期濟人爲善靡徼福群書不去手萬理瞭在目¶
<pb:KR4e0074_SBCK_023-9a>¶
鄙臣守鉛槧恩光蒙逺瞩穆如首夏風煦若陽春旭¶
才㣲媿寵厚跡賤慚愛篤報德諒無階錫嘏徒有祝¶
東京多節士我懷管㓜安騰身風塵表寵禄寜肯于¶
子魚不相諒高位屢超遷腐䑕欲見汚聞之媿心顔¶
皜皜由夷姿逈出两漢前彼哉阿世者變滅同飛煙¶
榮華神所&KR0231;貧賤節斯完此道匪難知胡爲人不然¶
禍生旣有胎福茂詎無根玄理諒不爽群動何紜紜¶
商周數百載積累基至仁胤嗣豈皆賢所藉先澤存¶
後王昧經逺謀慮止其身於道或隅合秉心殊未純¶
永懷極盛時民物熈陽春孟氏好斥覇惡彼能亂真¶
<pb:KR4e0074_SBCK_023-9b>¶
隆中有一士卓然古天民長嘯六合間草昧思經綸¶
寸心如白日可破萬古昏所遇雖不諧餘輝尚燉燉¶
使逢高光主禮樂寜沉湮惜其遺書亡大志人罕聞¶
如何徇利子於道不知真卑卑章句中徼禄求潤身¶
可貴不在位可賤不在貧無取一時好當作千載人¶
翠鳥質㣲細乃以羽自&KR0439;犀象獸之雄毎因齒角亡¶
物生無巨小適用反相傷犬羊死柔弱虎豹死&KR0064;強¶
彭聃死於壽夭者死於殤萬生誰長存所貴德譽光¶
古來志節士立身有大方孰云蕭艾藂果勝蘭蕙芳¶
封倫論治道盛詆習俗漓鄭公&KR0002;砥柱坐障狂瀾馳¶
<pb:KR4e0074_SBCK_023-10a>¶
嗟此古遺直磊落&KR0336;中竒遭逢英明君計畫得小施¶
劉蕡豈不&KR0646;結舌竟如癡浚&KR0106;寜獨然天運固若斯¶
熖熖趨愈下滔滔竟何之萬事吾不識聊以善自持¶
始見澤腹堅又聞谷風至炎熇復能㡬木葉忽巳墜¶
四序不少停景物日夜異思之熱中腸不遑食與&KR0304;¶
支離如病鶴顧影獨長唳黃雀飽稻梁咲爾垂两趐¶
野性拙生理大化無停機緼&KR0129;汗沃若絺綌風凄其¶
壯士千載心豈憂食與衣由來浮海志不是軒冕姿¶
人生尚聞道冨貴復奚爲賢有陋巷樂聖有西山飢¶
朶頥多所失苦節未可非¶
<pb:KR4e0074_SBCK_023-10b>¶
保身戒無疾制治憂小康茍操敬慎心何必求扁倉¶
依依桃李花安知有嚴霜松竹淡自守歲晚凌衆芳¶
小人徒媕婀志士多&KR0099;慷我生豈不貴萬物備天常¶
天常旣無&KR0220;貧賤果何傷¶
榮華衆所慕志得虞咎愆賤貧可無憂復爲飢凍&KR0414;¶
有能外两途逍遙循自然茍不悟斯道中心何由宣¶
曰予素寡昧未逹性命原勵玆不息操夙夜靡遑安¶
&KR0108;庸有伊周䖏約有騫淵敬承聖哲訓庻慰遲暮年¶
　　追次朱子春懷詩韻¶
聞鍾理短髪徐歩啓荆扉不知夜&KR0040;過園林頓芳菲¶
<pb:KR4e0074_SBCK_023-11a>¶
江山靜妙顔雲日淡清輝殘梅落欲盡幽池水㾗肥¶
始見新歲來景物忽如玆徒爲逝川嘆未遂滄州期¶
及時貴取樂莫遣青春歸¶
　　舟中呈同召葉夷仲林公輔楊大中陳元豐(一作/采)¶
本乏適時用誤爲當世知進身媿蹇拙退䖏乃其宜¶
何意承寵光使車忽來玆靡靡踰南國秩秩錫多儀¶
嚴程不可稽王命自有期親愛俱在眼弗&KR0023;顧我私¶
聖猷同山嶽微忠劣毫絲黽勉諒何&KR0024;徒興千載思¶
　　上巳約友登南樓¶
生意忽滿眼不知春淺深良朋曠嘉㑹濁酒難孤斟¶
<pb:KR4e0074_SBCK_023-11b>¶
迢迢城上樓高朗冝逺臨&KR0154;不一舉趾縱望淵與岑¶
逍遙群動表舒豁萬古心古人巳寂寞&KR0071;者應在今¶
藴真有至樂外慕非所欽疇昔舞雩詠千秋虞氏琴¶
窮逹各有&KR0408;宇宙流遺音景風生穆清佳趣溢魚禽¶
願言領衆妙無爲欝冲&KR0109;¶
　　次韻¶
春色與漢水相㸔兩俱深誰能當此時有酒不共斟¶
城端聳華構賔友皆來臨東瞻太白雪西望峩&KR1310;岑¶
縱觀八紘内洞見天地心千年等旦暮豈識古與今¶
尚友懷賢豪妄意鮮所欽慷慨隆中嘯窈&KR0396;河汾琴¶
<pb:KR4e0074_SBCK_023-12a>¶
其人儼不忘思欲嗣徽音觴多意不盡譁咲驚飛禽¶
清風似相知數數吹余&KR0109;¶
　　&KR0175;次前韻¶
昔時喜飲酒舉白不辭深及玆中歲來巳復畏人斟¶
後生多所忽豈識老㑹臨志士惜景光登麓巳知岑¶
毎聞前世事頗見古人心逝者良不息將來誰嗣今¶
百年當有成泯滅寜足欽毎憐伯牙陋鍾死破其琴¶
自得苟堪傳何必求知音俯觀水中鯈仰&KR2412;雲際禽¶
真樂不吾隱欣然豁煩&KR0109;¶
　　送鄭叔貞之成都¶
<pb:KR4e0074_SBCK_023-12b>¶
謝公江海人雅量極宏廓中年别親友猶謂懷抱惡¶
况我&KR0310;廹士志意早衰弱辟如遶指金詎耐膏火爍¶
豈無骨肉親相望天一角两生萬里至講道慰寂寞¶
探竒忘舊悲觀妙有新樂寜知事多忤重使嘆離索¶
林也前歲歸重來忘&KR0494;約鄭子今復去南行踰巘崿¶
成都壯麗地江水帶郛郭山窺子美堂雲護孔明栢¶
壯遊豈不佳觀國資所學國僚盡&KR0132;俊政簡&KR0106;燕醵¶
日開百金筵坐有四方客擒毫歌盛美文彩紛烜赫¶
卓爾樂&KR0022;風巍乎王者宅王誠天人秀令德顔閔若¶
神機盡經緯大度藴才畧心融群聖言頴銃智獨覺¶
<pb:KR4e0074_SBCK_023-13a>¶
坐收千古秘萬理隨綜錯尚友師徽猷姚姒靡間隔¶
勵精施惠政民物沾德澤至化通幽明餘恩及飛躍¶
小心事天子放意躭簡䇿道積不自盈怡怡躬&KR0269;握¶
知名久佇望前席啓東閣立談盡歡娯至理無適莫¶
從容倘垂問占對慎酧酢爲言寡朋儔舊業愈荒落¶
疑經待同勘蕪史期共削相湏左右肱理勢不可各¶
王仁極深廣夙昔受殊渥嚢餘舊賜錢篋有新頒帛¶
身爲微軄絆感歎顔靣怍使子能輸忠寜不副所托¶
金門盛才彦德星耀井絡翽翽白鳯群豈復少一鶴¶
惟玆山南郡士氣陋且薄古心莫與論積疢誰爲藥¶
<pb:KR4e0074_SBCK_023-13b>¶
願子早告歸離憂變歡噱四科洙泗道五等成周爵¶
真知茍内充外物奚湏度旱麓清照人漢水淺可濯¶
懷哉春服成重&KR0071;咏歸作¶
　　又送叔貞之成都¶
空名誑當世自誤還勞人鄭子復爲誰䟦渉窮冬春¶
去年赴上國風雪迷江津徒歩從我行&KR0405;黒手足皴¶
今玆有徴命欲往志靡伸子復之成都代余陳所因¶
念子逺遊學三年别&KR0268;親敝衣犯緇垢㫁裂莫爲紉¶
蜀道幸坦平王化甚惠仁歴覽快心目庻足忘苦&KR0605;¶
諸&KR0081;政猶在少陵詩有神浩蕩觀大江穹秀瞻峨岷¶
<pb:KR4e0074_SBCK_023-14a>¶
心&KR0336;藴竒&KR0646;撫事氣益振丈夫平生懷豈惟安其身¶
况可廣咨訪大&KR0022;多縉紳恨我不得俱惟恐孤主恩¶
見王&KR0175;三謝念此踈逺臣¶
　　偶爾遣意奉呈同學諸君子及示叔貞秀才¶
累物擾靈府澹然無所爲家貧自鮮營萬事俱不知¶
日禄餘一斗粗給菜與麋秫田亦易畊有酒供四時¶
門多儒雅客暇則斟酌之相對靡俗言共談止詩書¶
遐情或深契歡咲同解頥孰謂千古逺其人如在玆¶
於心有至樂天地亦可遺未知軒裳貴詎識勢位卑¶
彼美要路仕賢勞耀輕肥窮通各有適寜論是與非¶
<pb:KR4e0074_SBCK_023-14b>¶
　　送謝生因奉&KR0009;&KR0302;陽公¶
帝子謹王度大藩臻治平文風播南土四國&KR0045;休聲¶
上公國懿親令德惟&KR0022;禎奉恩自夙昔脩貢表貞誠¶
名馬西域來玉勒懸珠纓金門足麒麟特受顧盻荣¶
王昨駐中都貂蟬藹盈庭公來必燕語禮接同友生¶
異質况天挺至尊愛彌甥勲賢冠當世夷夏欽盛名¶
&KR0071;美實在玆聞望良匪輕近因師&KR0019;重愈見德業成¶
暦數傳萬年蒼生仰皇明豈徒本攴盛股肱在公卿¶
海内雖巳康民俗猶未寜鄙夫抱深念思覩禮樂興¶
願公善匡輔報主以忠貞載光史臣籍永邁宗戚英¶
<pb:KR4e0074_SBCK_023-15a>¶
靈&KR0040;洗南麓漢光晚來盈臨流送回使懷古動遐情¶
　　發褒城過七盤嶺宿獨架橋閣上¶
名爲不祥噐斯理昔未覺及玆困奔走始嘆立論&KR0192;¶
險哉七盤山羊腸凌巘崿三年八往返顛頓髪早白¶
此行當盛夏溽暑逞餘虐晝伏避蚉䖟宵征越林薄¶
危橋帶褒水俯瞰波流惡鑿石勞衆工縁崖搆飛閣¶
下扶千柱壯上&KR0029;浮雲弱怒雷地㡳鳴懸瀑崖際落¶
山中郵傳少過客資凄泊勞者務茍安寜思非所托¶
更䦨急&KR0040;至洪濤相噴薄&KR0017;神&KR0135;晦㝠天地混磅礴¶
病身倦輾轉酣&KR0230;絶疑愕晨興霄景澄林&KR1087;還可樂¶
<pb:KR4e0074_SBCK_023-15b>¶
有生大化中萬變相綜錯所遇聽自然何䖏匪安宅¶
歴聘魯中叟詠歸沂上客勞逸命分殊順俟安敢擇¶
　　過溁陽¶
露濕塵不起曉行秋氣清遙(作/瑶)天星未&KR0255;野草䖝亂¶
鳴途中何所見多見古軍營㫁溝無新(作/流)水荒隴存¶
古城爲問戰者誰其人總豪英當時誇氣勢畢命恣¶
紛爭但恨智力殫詎思時世更寂寞千載後艱勞竟¶
何成身亡事即巳得失存空名善者或稱嘆惡者受¶
譏評因之念首陽西顧清風生感此黙自嘆白日車¶
前明¶
<pb:KR4e0074_SBCK_023-16a>¶
　　過寜陵縣學¶
師道古所重義與君父同自從東漢來節行著高風¶
繫理或訴&KR0072;死請代以躬收塟與撫孤懇惻貫蒼穹¶
聖賢垂大法勉孝兼勸忠豈聞訟其師擠寘囹圄中¶
執憲者何心此軰&KR0216;見容不惟紊人紀實斁上帝&KR0168;¶
至理有相關斯乃教化宗扶持罔失墜&KR0098;藉叅賛功¶
末俗日悍驕童稚忘敬恭滔滔未有艾&KR0395;&KR0395;安所從¶
我行聞怪事&KR0060;嘆徒傷恫誰操黜陟柄幸爲懲頑&KR0495;¶
　　葺書齋舊門扇¶
安貧未必爾才拙本無能謬隨縉紳後誤以好道&KR0091;¶
<pb:KR4e0074_SBCK_023-16b>¶
朅來忝一官行役歲屢仍風雪走沮洳舊路充炎蒸¶
山南舊草堂居䖏不得&KR0106;前人遺搆築一椽無暇增¶
䨇扇昔所闢蠧版同春氷三年忘葺理啓闔繫以繩¶
友生毎謂予朴陋良可憎曷不稍脩治費少力易勝¶
人生跡如&KR0009;外物豈湏慿聖哲有廣居所貴心志弘¶
雄都多甲第華榱暎雕甍位崇德義薄&KR0017;神見侵凌¶
顧我田野人貧賤分所應庇身何必好取足容曲肱¶
所兾對康時尊酒延佳朋春風日滿&KR1675;凉&KR0040;宵同燈¶
順理覬暮息養恬神慮澄庻㡬謹素節弗畔顔與曾¶
　　感橙&KR0035;有作(有序)¶
<pb:KR4e0074_SBCK_023-17a>¶
　　　秋林道旁有橙&KR0035;䖏荆&KR0068;中不知㡬何年矣¶
　　　㑹增置驛舎芟夷堂基斧斤㡬及遇識者知¶
　　　其爲菓實之美也&KR0023;免築室旣成正值窻牖¶
　　　間結實纍纍然可愛過而見焉感而爲之賦¶
　　　詩¶
橙生蜀山裏蕪没荆&KR0068;塲荆&KR0068;忽剪除孤根虞見傷¶
幸遇識者顧扶植不&KR0216;&KR0439;築室&KR0408;在玆窻牖正相當¶
花垂素雪盛葉茂青雲張方秋氣盛肅原野飛早霜¶
衆木不復荣百草巳罷芳纍纍枝間實爛爛半青黄¶
摘置樽爼間几席有餘(作/輝)光豈惟巴人羡南服亦罕¶
<pb:KR4e0074_SBCK_023-17b>¶
嘗嵬峩帝王宫異味來萬方何以觧煩渴甘酪間蔗¶
漿此物倘前陳玉食倍馨香可令積疢蠲坐見人情¶
康惜無先容者旰彼途路長遇世良有會䖏巳貴安¶
常歲寒善自保用舎随行蔵¶
　　栽柏¶
迂拙乖世用毎藴無窮思取效非目前逺與千載期¶
翠栢信良材成長計功遲玆晨&KR1263;煙&KR0040;移動盈尺姿¶
清廟嚴㓗地聖靈㑹于斯豈無&KR0142;柳軰不足當階墀¶
殷社夙所尚古制非徒爲先師實殷人植此理固冝¶
但恐枝&KR0428;弱不耐風霜欺培護苟無失終見盛大時¶
<pb:KR4e0074_SBCK_023-18a>¶
三年過人長十年齊桶榱百年必合抱根深柯葉滋¶
青霄泊鸞鳳厚土蟠蛟螭豈特傲寒暑將堪閱興衰¶
所托况得所永免斤斧危旣膺顧盻榮復與剪伐辭¶
寥寥百世後神物相扶持何必爲棟梁廼見材氣施¶
流光若飛翰時代易推移行看好古士追&KR0003;種者誰¶
我生素多病中歲早孱羸待爲鶴髪翁見汝凌雲枝¶
志士用心者&KR0500;落爲世嗤何如群兒巧挿槿紛成籬¶
　　新栽栢爲&KR0602;蔓所纒令諸生披觧以遂生意有¶
　　作¶
青青庭前栢䄬植芳春時旣承&KR0040;露潤歘見雲霄姿¶
<pb:KR4e0074_SBCK_023-18b>¶
盛夏乏人工眼中蕪&KR0126;滋&KR0602;壺引長蔓左右纒蔽之¶
晨興試行觀沉思喟然悲微物&KR0466;善&KR0011;勝&KR0018;&KR0028;盛衰¶
巨葉覆其顛濃隂宻如帷自非爲披拆恐使嘉&KR0035;萎¶
呼童操短鎌芟彼草與茨&KR0602;蔓亦徐觧扶持向藩籬¶
植物共有生荣枯两無知貞脆本天質生成仗人爲¶
仰惟玄造心發育靡偏私於焉别&KR0391;否可以人理推¶
漢昭任&KR0054;陸不受群邪欺符堅逐仇騰景畧事業施¶
用賢必逺佞果㫁貴無疑嗟余何爲者捿屑名位卑¶
觸物徒有懷於時竟奚禆栢也材氣良取效嘗患遲¶
衆人重口腹愛&KR0602;固其冝紛紛俄頃計落落千載期¶
<pb:KR4e0074_SBCK_023-19a>¶
浩歌向蒼穹此意知者誰¶
　　喜脩德汝器二君子偕嘉猷秀才至¶
宛宛心所慕盈盈日興思今辰果何祥舉目皆在玆¶
經時抱沉瘵杜門謝親知狷獨莫與徒有懷欲從誰¶
聊求古人志逺與後世期放情簡冊間庻以靜自怡¶
此意信似拙衆方背而馳非子秉冲&KR0109;疇能無棄遺¶
敝廬靣落日炎暑毎相欺清談偶有&KR0408;四&KR1675;生凉颸¶
久乏經世具孰正生民彛深&KR0168;欝未宣流光迅難追¶
嘅餘喜胥㑹豈以慰我私相期&KR0035;斯道與國隆丕基¶
　　又¶
<pb:KR4e0074_SBCK_023-19b>¶
孟春期過我仲夏始來翔只尺同里居㑹合猶莫常¶
何况渉逺道各據天一方言歸雖有期心思詎能忘¶
我如失群鶴歛翮鷄騖塲時逢凉飈發仰首睇穹蒼¶
子若随陽鴈高舉隘八荒知時識天叙豈慕稻與&KR0413;¶
哲兄冨文學簮筆侍賢王愛國心事苦念親夢魂長¶
朝退&KR0230;室靜閱書焚妙香賔僚各雨散思子不在旁¶
子去義所安講道信有望山河壯都㑹圖譜有餘芳¶
吊古考隆替撫時推興亡賈&KR0019;論過秦杜生賦阿房¶
千秋&KR0071;竒&KR0646;亦足宣慨慷顧惟河洛間神丘欝相當¶
逺思百聖烈近想群賢&KR0391;載瞻伊水濵二龍宣重光¶
<pb:KR4e0074_SBCK_023-20a>¶
和貞各詣極崇&KR0396;交揮&KR0045;後來閩衡傑闡述爛昭章¶
匪是啓靈秘正途巳微茫願子&KR0108;遐躅整䇿趨康莊¶
明明吾所懷暨暨冝力將幽獨靜自憫内視德甚凉¶
方忻麗澤益垂析情增傷遟子即來旋&KR0225;跡鴛鷺行¶
墜緒俟並緝他&KR0302;兾同攘重開萬古昏&KR0175;覩斯民昌¶
深期實在玆抱瘵語莫詳行當重執手母使熱中腸¶
　　次鄭好義見貽韻(五首)¶
鄭子好古學天機靜而深冲然舞雩詠中有咸韶音¶
茅舎帶流水琴書閟清隂遊魚&KR0231;晴波好鳥鳴逺林¶
那得一咲樂洗此千古心¶
<pb:KR4e0074_SBCK_023-20b>¶
赤&KR0185;困皁&KR0491;垂頭避駑駘王良振長轡蹴踏風雲開¶
古來功名際何代無竒才當其未遇時誰免蒙塵埃¶
丈夫亮有命勿使心顔頽¶
少時見白日意謂手可扳仰天邈無階狂走徒頳顔¶
尺綆愧深汲寸管無全斑聖途千萬里用力&KR0106;苦艱¶
安得&KR0406;飛龍倐爾升天關¶
㓜安老丘壑千載想高情鄙哉華子魚軒冕良可輕¶
功名世不少孰與節義并至樂有天貴茍得非吾荣¶
臨風發長歎欲爲智者評¶
山中一樽酒慰此離别腸清夜歩廣庭大星吐寒芒¶
<pb:KR4e0074_SBCK_023-21a>¶
向來&KR0018;竒氣舉目空四方栖遟盛年至&KR0335;滯天南荒¶
君看升帝閑不必真乗黃¶
　　乙丑中秋在石鏡精舎同士友翫月後二日家¶
　　兄&KR0009;示㑹飲分韻諸詩覽之悵然歎不得與因¶
　　奉次來韻兼東鄭君好義(四首)¶
我來南山中正見秋月圓我家豈無此兄弟况滿前¶
胡爲輕别離顧影清輝寒頼有&KR1675;上客共結無窮歡¶
愁端旋消釋言&KR0015;各開顔&KR0009;謝兄與弟明年相對看¶
秋霽月正好山谷氣逾清風&KR0585;敞虗牖愛此萬里明¶
嘉賔自逺至樂飲暢高情雄談振林谷頓令懷抱傾¶
<pb:KR4e0074_SBCK_023-21b>¶
叢桂困荆&KR0068;時來吐芳馨物生尚有待吾意詎無成¶
且終良宵會難值衆美并酒酣發長嘯似聞鸞鶴聲¶
惟恐日易出顧影遶庭行¶
開樽酌月華酒味清且醺吐氣長風生吹滅天際雲¶
此身與宇宙誰主復誰賔有生道爲貴萬事何足論¶
苦節慕夷齊延年&KR0091;羡門僊凡兩㝠漠奸雄猶啖吞¶
山棲未爲隱頗喜離俗氛固窮固非潔用世豈吾仁¶
昏昏坐平旦兀兀行薄暮豈乏往來人幽懷寡清晤¶
辭源湮&KR0494;濬理窟增舊錮幸子有佳期欣然冩&KR0168;素¶
玄談相應發妙理獨超悟頗憚尊酌煩易&KR0116;光景度¶
<pb:KR4e0074_SBCK_023-22a>¶
詘身違道逺高世遭衆惡勉矣循大中心期永無斁¶
　　題山水¶
昔隱林壑中不知林壑美今來在城闕見之心輙喜¶
楓林新受霜茅茨隔秋水安得呼扁舟遨遊五湖裏¶
　　楊柳渡¶
殘月堕瑶天凉風在高&KR0035;人行野色分鳥囀巖光&KR0892;¶
川平愜幽眺境勝遺塵慮日出小舟橫依依楊柳渡¶
　　宿夾江寺¶
囱開&KR0116;山近院凉知&KR0040;足淡月透踈櫺流螢度深竹¶
心空慮仍澹神清夢難熟起坐佛燈前閒抽易書讀¶
<pb:KR4e0074_SBCK_023-22b>¶
　　二䖝吟¶
翾翾暮光螢燭舉競飛附没身煙熖間至死終不悟¶
日月衆所瞻嗟汝不一顧雖有向明心所從良巳誤¶
喧喧秋後蚊白日&KR0976;我肌我雖病無力掃撲亦易爲¶
憐汝营一飽未得死及之且復縱遣去天運自有時¶
　郭西精舎士友同宿¶
淹懷終歲思幸際清宵㑹情深新喜集語愜孤愁退¶
離居積頑鄙䖏下多尢悔倦翮謝騫騰覊蹤損貞介¶
含悲靜自嘅抱獨招群怪非子不我遺斯心復誰頼¶
天寒四野寂雲歛踈星大霜葉響枯條水灘咽鳴瀬¶
<pb:KR4e0074_SBCK_023-23a>¶
振衣逞玄覽妙趣超塵壒靜泝一氣先虗&KR0386;萬象外¶
林泉皆道情縻組本天械擺落巳遺榮過從敢辭憊¶
祛疑兾閎論立懦佇明誡頽風倘可還朂德期無&KR0520;¶
　　追次文公先生歲莫燕集韻(二首)¶
靈䑓湛無爲一念寂不起外物紛相交飛&KR0045;千萬里¶
哲人善操養淵澄復山峙所期天爵&KR0113;詎以貧賤耻¶
豈無華軒客膏&KR0413;飫頑鄙道義竟無聞放浪徒自喜¶
滔滔從俗化悄悄爲誰美知言世所難感歎何時巳¶
賢豪居廟堂四海爲興起時乎有不遇淳風化閭里¶
用爲江河流處作喬嶽峙所逢異通塞内省無欣耻¶
<pb:KR4e0074_SBCK_023-23b>¶
紛紛夸毗軰患失誠足鄙屈身營所欲易愠復易喜¶
人生貴聞道外物豈真美千載簞瓢生令聞傳不巳¶
　　歲除祭先奉懷家兄次文公先生病中呈諸友¶
　　韻¶
日月行不息我亦少安居違家今㡬何忽復五載餘¶
㣲官悞人事觧令親者踈毎思别時語不見空中書¶
及玆歲將䦨感嘆正躊躇祀先具薄奠撫巳懷厥&KR0004;¶
觴酒豈云乏獨酌悶難祛寜當解組去御子花間車¶
　　遊石鏡山訪親友㑹集諸公回途有作¶
世道久凋喪斯文難合并駕言山中遊來與子同盟¶
<pb:KR4e0074_SBCK_023-24a>¶
高齋在深谷側徑防險行白日亦蕭散惟聞絃誦聲¶
開筵動芳酌與客張華燈持盃恣歡謔聮床如弟兄¶
&KR0466;晨起盥櫛披&KR0109;瞰前楹霜林凋綺葉秋花吐竒英¶
百靈競紛集萬象森羅迎佳趣心巳領新詩誰與評¶
良㑹不可常俗慮仍相縈登途數回首暫别難爲情¶
廻溪屢曲渡清流堪濯纓離離莫雲合矯矯孤鴈鳴¶
乘高望遙火彷彿識巖扄勞生幸脫鞅至道思服膺¶
從君來借榻棲隱謝浮名¶
　　&KR0175;次石鏡精舎㑹集韻(三首)¶
風日淡秋晚欣此佳㑹并賢豪昔同調泉石非舊盟¶
<pb:KR4e0074_SBCK_023-24b>¶
秪應念違别忽作山中行雄談爲絶倒空谷騰歡聲¶
論詩渉風雅深夜張華燈義交無老少情親如弟兄¶
齋中二三子侍立環两楹把酒起爲壽禮秩交相迎¶
丈人名文章落&KR0083;誠世英&KR0226;瑚與玉&KR0035;對之敢譏評¶
乃知高世人不爲塵俗縈秋空白雲㪚悠然暢遐情¶
嗟予尚稚劣夙心㑹簮纓沉潜守編簡愁對寒䖝鳴¶
豈知金石韵鏗鏘振林坰重玆領秀句願言當服膺¶
匪徼一時譽終期千古名¶
野性淡無&KR0285;不求四美并喜玆二三友同結歲寒盟¶
願言道義交豈慕青雲行山深寡轍跡地僻無&KR0349;聲¶
<pb:KR4e0074_SBCK_023-25a>¶
曲几列遺編踈籬翳寒燈凝神對賢哲况共弟與兄¶
幽蘭藹北牖脩竹羅前楹忽聞長者車倒屣欣趨迎¶
貌匪山澤癯器乃&KR0022;國英&KR0045;論徹幽&KR0201;萬彚隨品評¶
風雲時動盪川岳互廻縈磊落賢俊姿慷慨今古情¶
不耽好爵貴飄然解簮纓至今懷令望江海傳詩鳴¶
竒懷&KR0009;竹帛安居守林坰小子來問道仰德思服膺¶
從玆勉素業不媿知巳名¶
太古日巳逺轉&KR0116;浮僞并不聞金蘭契豈願同盤盟¶
浮雲無定態流水難西行滔滔勢利間豈識韶&KR0500;聲¶
翻思機巧徒明滅風前燈閉門絶聞見所親惟父兄¶
<pb:KR4e0074_SBCK_023-25b>¶
丈人忽來過雅淡振軒楹山禽競喧呼童稺亦歡迎¶
清詩多古調妙論超時英冨貴茍不累貧賤孰能縈¶
群賢共舒睡萬物属品評星斗羅竒&KR0109;風雲動高情¶
瞿瞿世儀表濟濟古冠纓孰知枳&KR0068;間尚有鸞鳯鳴¶
鯫生寡交接遊息在村坰偶玆觀美德夙興當服膺¶
幸托龍門賞終期崇令名¶
　　病眼喜郡守見過¶
目疾不飲酒昏昏心意煩忽聞郡守至出戸強開顔¶
况覩温粹姿復聆豈弟言乃知盛名世属任多才賢¶
神歡坐忘疲欲起屢相援筍&KR0188;&KR0040;餘美細酌林花間¶
<pb:KR4e0074_SBCK_023-26a>¶
風煖落英過日斜歸鳥喧苦云事填委未暇蘇痌癏¶
高位不易居斯民良亦難一夫或凍餒仁者爲悲酸¶
腐儒實無能教士慚素飡臨觴願有祝早使群&KR0058;安¶
　　題信可時經歴熨帛圖¶
聖主恩如天賜帛一萬匹承之錦繡叚重之踰金璧¶
西風摧刀尺將爲君子衣熨貼旣勻調粲粲光陸離¶
防胡猶未巳行役何當歸爲君重着絮此地饒寒威¶
　　奉懷太史公用盡字韵¶
隆替存恒期含生㑹當盡獨遭誣枉搆旣往有餘愍¶
哀彼草昧&KR0004;遺&KR0058;困戈盾英雄逞割據未暇分牡牝¶
<pb:KR4e0074_SBCK_023-26b>¶
公來作&KR0433;&KR0027;王畧見封畛上爲宗社鎮下爲&KR0022;國凖¶
旂常揭日月鍾罄羅簴簨諷諌陸賈多制作張華敏¶
格天誠宻運恤物涕潜隕氣囘窮冬温力導大川引¶
竭忠軄調護垂老辭疾疢謂可樂桑榆相從拾芝&KR0818;¶
安知事乖謬玄造獨何&KR0216;顛頓萬里行流離闔門殞¶
所餘巳無㡬猶受飢凍窘自顧受深知無能效賙賑¶
是非属公議不以窮逹泯終古仰大名昭囘配箕軫¶
紛紛榮辱論百世同一哂三嘆秋風前目送高飛隼¶
　　鄰父携酒相飲¶
夷惠俱可慕清和合天真汨予流俗中豈暇思古人¶
<pb:KR4e0074_SBCK_023-27a>¶
抱拙耻爲佞遇物展殷勤雖無失巳&KR0057;事過毎自嗔¶
隣翁偶相訪延坐列主賔爲言秫田登願我嘗其新¶
巨榼傾濁醪鷄&KR0112;雜前陳持盃强勸飲禮率意態親¶
顧予寡德業無以給北隣何階及爾軰愧此風俗淳¶
酒酣述往事所歴多苦&KR0605;&KR0077;憶全盛時無言指蒼旻¶
世運有隆替玄造豈不仁父老且少安汝本三代民¶
九重敦政教萬㡬盡經綸行當&KR0013;嘉澤皷舞歌聖神¶
　　二禽咏¶
鵲噪未足喜鴉鳴未湏憂天道神且逺㣲物徒喧啾¶
翰音善司晨不免供肴羞鸛鶴至高潔所識惟林丘¶
<pb:KR4e0074_SBCK_023-27b>¶
鴻鵠隘八荒但爲稻粱謀文彩羡孔鸞繒繳或暗&KR0300;¶
况彼鴉與鵲志非衆鳥儔質陋羽翮短雲霄非所遊¶
性貪&KR0285;飲啄逐逐不自休飢則揺口吻向人如有求¶
何能洞先㡬兆與天心侔禍福有定命所&KR0241;各有由¶
人理固坦夷&KR0017;神良昧幽茍中存仁義自可無愆&KR0057;¶
何湏浪悲喜爲禽鳥誑譸來夤慰韓愈惡聲感黃州¶
好怪失所守二子非英流吾方友千古逺法孔與周¶
考祥視素履樂道以夷猶¶
　　敬次張南軒贈朱文公韻送董公¶
昔忝國士薦觀光帝王州強言酬顧問流汗對冕旒¶
<pb:KR4e0074_SBCK_023-28a>¶
有詔試文章下筆心懷羞退朝東閤下&KR0023;與夫子遊¶
夫子燕薊來氣貌何休休至尊重純德特爲儲王&KR0335;¶
出入朝两宫寵恩正綢繆予時報聞罷歸飯田間牛¶
升沉本命分出䖏非人謀安知十載後握手梁山幽¶
虫鳴月耿耿鴈度風颼颼話舊若夣中一咲忘百憂¶
况玆林泉窟足以寓&KR0115;搜仰看岷峨峯俯視江漢流¶
敬慎以爲楫忠貞以爲輈居夷聖所欲勿憚道阻脩¶
　　題童賢母卷後¶
南山有喬木柯葉敷重隂匪惟&KR0040;露滋土膄根本深¶
童氏秉孝義兄弟同一心構&KR0023;良足多先澤久浸&KR0075;¶
<pb:KR4e0074_SBCK_023-28b>¶
卓哉賢母行鄉&KR0022;迭嗟欽婦道盡恭睦庭訓肅䂓箴¶
救殍麾&KR0338;粟收宗散籝金生業隨日增善積祥慶㝷¶
繩繩螽斯應玉立蘭芽森玄理諒靡僣令德斯鑒臨¶
垂&KR0073;旣有始濟美冝自今永言引弗替百世流徽音¶
　　應教恭賦靜妙軒¶
世故&KR0229;群動方寸如旋蓬孰知神妙理乃在玄黙中¶
至人本無爲清明常在躬百念寂不起湛然與天通¶
庻政或前陳聽㫁毎從容化原有餘地善應無&KR0335;蹤¶
齋居樂康時爐熏颺㣲風忘言對縹帙端拱師黃農¶
玆惟文獻&KR0022;冨庻古莫同載敷嘉靖治㑹見躋時雍¶
<pb:KR4e0074_SBCK_023-29a>¶
宋五公¶
　　李文靖公¶
李公安平相雅識極淵永惓惓閔無告扣陛日有請¶
格君古不易慮國存要領紛然土木興始悟先㡬炳¶
　　王文貞公¶
盛德毎多容平世喜迂怪公操鎮靜量不幸當其㑹¶
神書祀河嶽王府窮賞賚昭昭知過心寵禄有餘悔¶
　　㓂忠愍公¶
㓂公社稷臣識逺才亦果張皇澶淵狩佞幸慚計左¶
青衫老作吏赤子涙交堕宏謨雖不終亦足振媮惰¶
<pb:KR4e0074_SBCK_023-29b>¶
　　范文正公¶
布衣憂社稷此義古亦然桓桓高平志&KR0241;主二帝前¶
時屯道難合謗息名愈全&KR0071;明有良胤千載陋&KR0330;賢¶
　　司馬温公¶
傾否難永圖拯溺有遺巧肫肫反正力誠節(作/足)動穹¶
昊群邪競囘遹善政恣紛擾廢興豈人謀千秋仰元¶
老¶
　　訊瘧¶
尊生道不足衛生亦無由㣲痾忽相侵坐爲肢體憂¶
凝氷集寒氣挾纊思重裘虐&KR0395;&KR0071;踵然絺綌不願&KR0335;¶
<pb:KR4e0074_SBCK_023-30a>¶
隂陽各用事對處天一陬如何两相值追逐同仇讐¶
弱質受摧沮有似中暍牛有耳不解聦有目等無眸¶
舌不辯&KR0605;甘鼻不别薫蕕耳目口鼻官焦然共懷愁¶
謂此果誰&KR0241;試與天君籌吾觀今之人紛紜劇蚍蜉¶
日趍紅塵市夜醉笙歌樓縁情喪&KR0106;性縱欲&KR0439;天猷¶
告之養壽命大怒不頷頭云胡反無疾徤捷如猱猴¶
方子頗好道少以禮自脩觀其居家庭未嘗暫嬉遊¶
旦食不暇飽夕夢孔與周生疾豈有端天君亦知否¶
天君聞之&KR0015;汝言理誠優子病殆天意皆非汝愆&KR0057;¶
惟天生俊哲蓋爲萬世謀大欲扶三綱次欲叙九疇¶
<pb:KR4e0074_SBCK_023-30b>¶
安能閉關卧縮首鳴啾啾孔孟處衰世奔走摧輪輈¶
寜不懷宴安此道難中休天令所賦授與古豈不侔¶
恐其不自強降疾警惰媮方子暫遘疾身疲靣無膏¶
&KR0216;見萬赤子病者半九州子能憂斯民厥疾當自瘳¶
茍徒念一身壽考吾所羞耳受口以告目鼻涕泗流¶
方子豁爾窹百體頓和柔&KR0175;拜紀嘉言可以垂千秋¶
　　次脩德雜詩韻(三首)¶
通衢夷且直舉世所共知求端迷往轍顛躓終無歸¶
逹人解至理秉心若明曦敬恭視盤鑑齋莊整裳衣¶
昭昭奉一德暨暨滅衆私爲仁諒玆在彼狂胡弗思¶
<pb:KR4e0074_SBCK_023-31a>¶
制變易爲失所貴謹未然本心秉靈德洞鑒蚩與妍¶
譬彼逹海流出自山下泉積久諒益深雲濤鼔風煙¶
始學誠巳誤&KR0024;過幸有年力㣲道尚逺感此徒煩悁¶
神龍卧深澤不若抱甕滋白日閟重隂不如寸燭輝¶
賢豪&KR0004;未遇但&KR0116;吾道非紛紛當途子權勢衆所歸¶
两生困蓬藋屠販建旌麾斯事自古然今人安足悲¶
　　&KR0004;冬&KR0040;中獨坐¶
吾廬混人群來往劇鼃黽頗欣夜&KR0040;來頓使蹤跡屏¶
滔滔流水障悄悄耳目靜風囱試展書佳趣倐巳領¶
平生煙霞癖夙昔慕箕頴抗懷軒冕上雅志星日炳¶
<pb:KR4e0074_SBCK_023-31b>¶
寜知堕俗流汩&KR0255;未&KR0023;逞竒懷獨不忘幽念時自省¶
豪雄外身名曠士賤鍾&KR0166;欲語嗟莫同長歌碧林&KR0578;¶
　　雜詩四首贈林嘉猷¶
伊周不治經董賈不言文宏謨塞宇宙高論追典墳¶
如何末代士操&KR1152;動成群但要言辭好不顧心志分¶
至道豈難行彛倫人共聞勉哉不逺復恭黙事天君¶
循循勇不逮&KR0725;&KR0725;善或&KR0220;古人患才難可以當世推¶
自吾行四方所見多有之豈乏俊爽流未足慰我思¶
聖道充天地其㣲入毫絲非精莫能察非敏莫能爲¶
&KR0241;用貴不頗篤守在不移由來賢哲事皆本純粹資¶
<pb:KR4e0074_SBCK_023-32a>¶
顧予亦陋劣前徽亦能追仰止二三友有過頻相䂓¶
操行一不慎坐取終身憂發言一不思或爲萬世羞¶
過小莫吝改進德勿厭脩誰能百無爲自&KR0241;孔與周¶
載籍彌九有群言劇毫毛棄置患術踈窮探畏心勞¶
何由領其要可使道藝高聖學亂百家&KR0112;稷雜莠蒿¶
良農善别識培漑復芸薅取大成吾身致用同伊臯¶
彼哉溝澮魚豈足連九鰲¶
　　次韻贈國亮經歴¶
君侯昔筮仕匹馬之幽并先子守東藩始結鄰壌盟¶
寜知十載後握手山中行鬂髪白欲盡韜光復濳聲¶
<pb:KR4e0074_SBCK_023-32b>¶
話舊若夢&KR0116;痛飲張華燈尚欣古義敦愛余均父兄¶
&KR0040;洗秋色浄群山擁前楹山鳥喜客來飛鳴似相迎¶
&KR0225;思天下士公是世外英流俗何所知紛紛好議評¶
莫邪雖在&KR0095;龍氣上&KR0326;萦自非水鑑識誰知江海情¶
談詩較李杜起舞&KR0015;絶纓大音久閴寥厭聽寒蟲鳴¶
麟鳳居空谷何由在郊坰䖏世媿郭㤗通家慚李膺¶
巖棲倘有約相與棄榮名¶
　　雜詩四首¶
相如妙文辭高䖏無與敵多財爲身累終老汙名蹟¶
人生取予際千載觀令德茍冨何足論喪節良可惜¶
<pb:KR4e0074_SBCK_023-33a>¶
好名未知道古人有&KR0045;雄著書欲傳世不暇脩厥躬¶
聖言德之餘屈伸與天同哀哉大節廢豈足&KR0091;固窮¶
賈生信英才蚤識當世事身逢&KR0241;治期遇主亦天意¶
道高固難合流俗工&KR0945;忌一死尚足多千秋想竒氣¶
幡幡市井人出納量錙銖積財至千萬侈然夸有餘¶
華堂占廣陌列肆遍通衢朝餐聚俠客莫飲羅名姝¶
一朝與法遇家破及妻孥金玉歸縣官不能贖其軀¶
郭解旣夷滅季倫亦門誅安知子原憲窮巷歌唐虞¶
　　脩德以詩&KR0009;次韻¶
藜&KR0325;淡無和腐粟舂難圓羞將饋俗賔歡&KR0015;置子前¶
<pb:KR4e0074_SBCK_023-33b>¶
子豈乏&KR0413;肉對之毎欣然云胡恐費我來往動經年¶
子行信勞止吾道良足憐深期挹嘉話不必枉華牋¶
抱痁百日卧欲言無與朋敦敦守一床鬂脫影如僧¶
豈惟形容悴智識無由增視此不棄&KR0162;子心一何弘¶
細人忘名軋俗士爲利懵孰能使余慕君子固有&KR0106;¶
營營茍得者&KR0216;以利易生狥欲遂忘反&KR0162;軀匪其情¶
古人崇仁義講切極粹精於斯弗自得猩狖垂紳纓¶
貴有不足懷賤有不足輕景公徒千駟子真豈其卿¶
　　&KR0175;和并簡林嘉猷¶
夜光自有輝不因磨礪圓騏&KR0185;自&KR0241;逺不以鞭䇿前¶
<pb:KR4e0074_SBCK_023-34a>¶
古來知道者天質固使然師友發其㣲成德在早年¶
余少稍有慕今也反自憐子誠肯間我嘉言著來牋¶
十年窮取友四海㡬得朋豈惟得吾徒旁及老與僧¶
自昔得王子勃欝氣爲增子才信巳毅愧我德未弘¶
所患渉道淺未免臨事懵何由與子隣講習日可&KR0106;¶
温温我所愛䖏子有林生匪惟質柔嘉逈出遺世情¶
從我南山逰&KR1263;雪煑黃精共悲狙喜怒靜閱猴冠纓¶
生也尚審思勿言&KR0330;布輕巍巍孔孟業豈以爲公卿¶
　　送一宗和尚次蜀王詩韻(有序)¶
　　　成都大&KR0268;禪師欽公一宗與余皆天台人雖¶
<pb:KR4e0074_SBCK_023-34b>¶
　　　所趨殊途而相見萬里之外有足樂者今將¶
　　　暫還故山謹次賢王殿下賜草堂長老詩韻¶
　　　以寓别情里中故人有相問者幸爲謝之¶
浮雲出山中浩蕩随去來來非有所係去亦忘所之¶
&KR0002;人釋門秀矯矯孤鶴姿林泉三十年喜譽如波馳¶
平生西方學所藴未及施一朝忽乘興來謁&KR2144;峨師¶
㣲&KR0015;坐談空傾城走群緇遂令好事者&KR0180;問子雲竒¶
清香焚柏子細雨洒楊枝相逢話鄉曲塵尾不暇麾¶
越蜀萬里途各䖏天之陲胡爲偶至此欲語忘其辭¶
歴歴世間事星星鬂中絲迢遙無所嬰老大秪自知¶
<pb:KR4e0074_SBCK_023-35a>¶
巴江復舉棹故廬訪遺基散懷天台月濯足楢溪漪¶
我亦倦逰客歸耕有深期身在華山陽夣繞大海湄¶
徘徊將何&KR0003;秪恐&KR0018;明時¶
　　家兄&KR0009;中秋㑹飲詩因分韻述懷以荅¶
時過不自惜長年轉多憂壯心若湍水湧激不少休¶
念昔童稚日此身百無愁良霄見明月喜躍如有求¶
大母方壽康諸祖未白頭開筵羅廣庭&KR0188;果間殽鱐¶
先公奉觴起叔父迭獻酬玉立四五人文采皆琳璆¶
酒行聞雅歌鹿鳴和呦呦豈無辨難言禮義皆先猷¶
脫畧輕萬事高視曠九州毎卑楚漢業或誤良平謀¶
<pb:KR4e0074_SBCK_023-35b>¶
&KR0108;䄂時抵掌舉筯借前籌座間二季父豪俊邈無儔¶
慷&KR0099;頗蠭起自許公與侯酒罷寜復眠長吟&KR0029;危樓¶
夜闌得秀句叩戸來相投我時&KR0013;鍾愛兄弟共譁咻¶
席賔欲亡酒輙&KR0015;牽衣留轉眼二十年存亡两悠悠¶
庭闈音容絶門戸變故稠巢壊鶴上天雷行龍脫湫¶
惟餘老仲父衰鬂對清秋今歲月最好我適南山逰¶
含情靣尊爼感歎蓋有由伯氏欲相寛新詩遞來郵¶
發函清涙堕&KR0083;濕不可收永思舊所見一往如川流¶
于今㑹飢歡頗似昔日否我家勢運謬難與時人侔¶
譬彼百年屋不足施雕鎪願伯善扶持重使楹棟脩¶
<pb:KR4e0074_SBCK_023-36a>¶
庻免傾壓虞百口蒙庇庥我愚更&KR0180;惰樸學愧前&KR0113;¶
術踈何所成言高毎難讐空懷濟物志夣&KR0304;談孔周¶
歲華易爲度自哂等浮漚長恐墜遺業上貽先人羞¶
伯也幸閔我正救愆與&KR0057;復爲戒諸弟敦睦無相猶¶
道德在詩書爲生視田疇天倫茍足樂外物皆懸肬¶
骨肉豈異人風波同一舟持家尚禮讓䖏衆貴和柔¶
堂構倘&KR0035;立&KR0922;&KR0142;加丹髹重還當時盛豈特才藝優¶
世欲登虞唐吾將老林丘終期友愛樂黄髪叙綢繆¶
深&KR0168;久有懷對月偶&KR0084;謳歌竟視天宇寒光衝斗牛¶
　　&KR0009;好義¶
<pb:KR4e0074_SBCK_023-36b>¶
同鄉不相見動渉秋去春何意忽來翔㑹合當玆辰¶
雄談有逺趣文采驚世人譬彼随和質衆目咸知珍¶
陋俗乏竒士懷抱欝未伸毎思伊葛流磊落展經綸¶
志大固難售心孤邈誰親君來起我意頗覺氣爲振¶
炳炳千古事悠悠三代民舉首視大荒汗顔慚此身¶
深&KR0168;非一端欲語未及陳胡爲復求去重使别恨新¶
夙&KR0018;江海情耻爲兒女仁賢豪日衰謝感歎易悲&KR0605;¶
凉風吹碧海月露洗高旻酒至且持飲言歸何所嗔¶
　　送友人之雲南教官¶
地逺㑹靣難情深嗟别速今衝㣲&KR0040;去欲向誰家宿¶
<pb:KR4e0074_SBCK_023-37a>¶
山城碧雲裏茆舎清溪曲莫厭官寂寥終期化夷俗¶
　　巾山晨望柬錢克温¶
月落江水明踈鍾發林杪濛濛山氣合歴歴川光曉¶
妙靜玄化機縱意群動表悠然悟真趣忽覺天地小¶
是身本無累萬事相紛擾願釋經世情於兹共幽討¶
　　閒居偶題¶
&KR0040;歇堦草浄鳥鳴叢竹中偶無輪鞅過遂與山林同¶
晞髪庭際日振衣松下風自非&KR0162;世故誰得此相從¶
　　勉學詩(二十四首)¶
殘燈結成花枯木化爲菌凋零如此物秀氣終未盡¶
<pb:KR4e0074_SBCK_023-37b>¶
人心最靈智自棄獨何&KR0216;聖門本弘大梯磴多接引¶
曾高愚魯資直觧配顔閔流年急如箭髪白難&KR0175;鬒¶
及時不努力老大成蠢蠢¶
&KR0035;木生有枝子弟教及時七年異男女八歲分尊卑¶
二五學書計逢人多禮儀二五學射御四五加冠緌¶
今來謾不省古道當如玆欲作高高䑓爲爾寛作基¶
欲求深&KR0055;井爲爾逺爲期不聞鄒孟學還自爼豆嬉¶
人材日衰少善保&KR0176;下兒¶
兒童聚嬉戯不離父母傍父母顧盻之百憂爲爾忘¶
惟此慈愛心比同春日光陽和透地脉草木俱芬芳¶
<pb:KR4e0074_SBCK_023-38a>¶
兒身巳長大能不念往常愉色與婉容傾心奉高當¶
嗟哉力何短父母恩甚長¶
上堂拜父母甘㫖手自供入廟羅豆&KR0508;祀我祖與宗¶
死者魂魄安生者恩義隆一門無二志謦欬生春風¶
豈惟薫閭里上聞天九重祥雲及膏雨滋我庭下松¶
孰云唐虞逺不得身遭逢由來豪傑士世世皆時雍¶
藹藹桑&KR0922;&KR0035;遲遲杖&KR0130;音未瞻父母顔巳起恭敬心¶
樹木手所植杖&KR0130;身所任此物猶足重况彼鍾愛深¶
父愛我亦愛不間獸與禽六親同骨肉何以能相侵¶
莫驅屋上烏烏有反哺誠莫烹池中鴈鴈行如弟兄¶
<pb:KR4e0074_SBCK_023-38b>¶
流觀飛走倫轉見天地情人生䖏骨肉胡不心自平¶
田家一聚散草木爲枯荣我願三春日垂光照紫荆¶
同根而並蔕藹藹共生成¶
妻賢少夫禍子孝寛父心不知何人語相傳猶至今¶
室家两相好如鼔瑟與琴二親豈不驩花木羅春隂¶
雖云一樽酒共酌還共斟物情動相失安用儲千金¶
家睽在婦德&KR0143;繫有遺音¶
内則記孝養檀弓著哀思寥寥三代音於此猶見之¶
我欲繪作圖豈乏丹青師丹青狀形體性情那可爲¶
冬夏適温凊芳鮮在盤匜二親未飲食如子渴與飢¶
<pb:KR4e0074_SBCK_023-39a>¶
奈何報木心限以百歲期飛鳥失其巢尚且鳴聲悲¶
創鉅痛亦深衰麻交涕洟聖王爲制禮進退随天時¶
千人萬人心一人心可知¶
譙人夏侯氏有女志獨高夫家盡蕩滅節義終持操¶
荣華昔共享禍患今同遭妾身偶生存志巳埋黃蒿¶
親戚勿訝我人&KR0124;異羽毛引刀㫁耳鼻見義不見刀¶
至厚莫如地桑田變波濤真金不畏火見此女兒曹¶
結交湏結心取士湏取德古交金不錬古士麟五色¶
如何當世人作事多傾側甘言轉相媚内險不可測¶
青青好禾稼生此&KR1146;與螣堂堂羙少年化爲狐與蜮¶
<pb:KR4e0074_SBCK_023-39b>¶
人心天機在利欲日夜昏好苗莫助長惡木先除根¶
斧斤一時緩惡木何由㫁莫畏根株深所憂筋力短¶
吉人語何少凶人語何多多言亦反覆簡黙終無他¶
可磨白圭玷言玷不可磨有口號談天有辨誇縣河¶
心原一巳放觸物生偏頗悠悠百年内荣辱當如何¶
驅車入東洛䇿馬上西京所遇何表表莫非公與卿¶
旌旄出廣路百歩辟人行前駈與後擁不絶如雷轟¶
人生䖏困阨孰不思寵荣此途良足樂此任苦不輕¶
丈夫誓許國身作萬里城永懷鼎足戒母使公餗傾¶
五行各異氣萬物無全材聲當配匏竹味即調鹽梅¶
<pb:KR4e0074_SBCK_023-40a>¶
何噐不適用有根當復培山中多松柏城中多第宅¶
孟嘗千金裘一狐難取白¶
田单拜齊將即墨乘孤危群心傚死闘燕士不敢攴¶
一朝寵禄盛惜身思自持人敵竟不下大㓂空若箕¶
功名毎如此&KR0035;立終陵夷國家匪憂危寵爾將何爲¶
動懷首䑕計退與災禍期向非魯連子身死節亦&KR0635;¶
鸞凰寡儔匹玉&KR0035;少枝柯貴人在高位骨肉苦無多¶
輕車駕駟馬妙舞隋清歌獨樂不如衆中心欲如何¶
東家借一軸西家求一梭織成十丈幕周我堂之阿¶
至親隔咫尺舉首如山河¶
<pb:KR4e0074_SBCK_023-40b>¶
人生四海内同作兄弟看一夫向隅泣滿座爲無歡¶
豈我無衣裳念爾飢且寒豈我無粱肉爲爾不能飱¶
群生本一原有此惻隱端胡爲自汩&KR0255;功利日相殘¶
辟如同母兒給之豆與簞奪彼以與此終非心所安¶
飲馬長城窟窟中水無多秋風動百草水靣亦生波¶
長城備外侮室内起干戈非關絶地脉乃是傷人和¶
不見豐水上靈臺欝嵳峩前有大雅詩後有秦民歌¶
鍤&KR0151;得苦水流毒如江河¶
黃河西北來云自崑崙坵經行非一山回薄半九州¶
上有不測源下有無盡流萬化同此機不知㡬春秋¶
<pb:KR4e0074_SBCK_023-41a>¶
分明天地心不爲淺狹謀癡人用小計顛倒若無求¶
安得申韓氏化爲古伊周¶
布帛文被體粟菽味&KR0182;飢常人未識察往往爭好竒¶
貪竒不願寳刻成無當巵大鈞播萬&KR0124;&KR0200;細各有冝¶
得時易長養失叙徒施爲哀哉楊朱淚滴向他路&KR0302;¶
正途亦甚坦舎此將安之¶
蜘蛛觧布網蛣&KR0921;能轉圜萬物各有役何人得安然¶
周公貴爲相仰思夜不眠仲尼大聖人易書三絶編¶
孰謂我有耳不聞古所傳一聞敢自堕勇志如奔泉¶
好龍非真龍藻繪等兒戯懼虎思虎傷聲容凛然異¶
<pb:KR4e0074_SBCK_023-41b>¶
六經豈虗文中有無盡意一從河出圖光景不可閟¶
皎皎如日星悠悠在天地青編積几閣翻閱何容易¶
曾參之一唯已往難&KR0175;值¶
勸爾一盃酒君行莫匆匆君心雖欲速道路久乃通¶
東可窺大壑西能越空同不憂歲月晚但憂筋力窮¶
三年刻片楮九年成一弓制作雖云難爲藝則巳工¶
小事可喻大願言置&KR0336;中¶
離離園中樹花開動無數或紅如丹朱或白如瑩素¶
今日正自佳眀晨不如故易盛還易衰浮華眼前度¶
物情何參差天地均&KR0040;露南山有松栢壽並金石固¶
<pb:KR4e0074_SBCK_023-42a>¶
　　　　　　　　　臨海縣知縣黄誥¶
　　　　　　　　　　黄巖縣知縣張師善¶
　　　　　　　　　台州府儒學教授尚　芳¶
　　　　　　　　　　　　　　訓導李　深¶
　　　　　　　　　黄巖縣儒學教諭文　程¶
　　　　　　　　　　　　　府學生陳縝　葉琰王梅齡¶
　　　　　　　　　　　　　臨海縣學生李臨卿戴濬之¶
　　　　　　　　　　　　　黄巖縣學生孫思光牟汝鈞校對¶
<pb:KR4e0074_SBCK_023-42b>¶
¶
遜志齋集卷之二十三¶
<pb:KR4e0074_SBCK_023-43a>¶
