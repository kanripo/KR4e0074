# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:44
#+PROPERTY: JUAN 2

<md:KR4e0074_SBCK_002-1a>¶　雜著¶
　　釋統上¶
仁義而王道徳而治者三代也智力而取法術而守¶者
漢唐宋也强致而暴失之者秦隋也簒弑以得之¶無術
以守之而子孫受其禍者晉也其取之也同而¶身為天
下戮者王莽也苟以全有天下號令行乎海<md:KR4e0074_SBCK_002-1b>¶内者為正
<pb:KR4e0074_WYG_002-1b>
統耶則此皆其人矣然則湯武之與秦隋¶可得而班乎
漢唐之與王莽可得而並乎莽之不齒¶乎正統久矣以
其簒也而晉亦簒也後之得天下而¶異乎晉者寡矣而
猶黜莽何也謂其無成而受誅也¶使光武不興而莽之
子孫襲其位則亦將與之乎抑¶黜之乎昔之君子未嘗
黜晉也其意以為後人行天¶子之禮者數百年勢固不
得而黜之推斯意也則莽¶茍不誅論正統者亦將與之
矣嗚呼何其戾也正統¶之説何為而立耶茍以其全有
<pb:KR4e0074_WYG_002-2a>
天下故以是名加之¶則彼固有天下矣何不加以是名
也茍欲假此以寓<md:KR4e0074_SBCK_002-2a>¶褒貶正大分申君臣之義明仁暴之
别内夏外夷扶¶天理而誅人偽則不宜無辨而猥加之
以是名使聖¶智夷乎暴桀順人者等乎逆弑也僥倖而
得天下者¶雖其勢力之强無所為而不成然其心私計
而深念¶未嘗不畏後世之公議今將立天下之大法以
為萬¶世勸戒不能探其邪正逆順之實以明其是非而
槩¶以正統加諸有天下之人不亦長僥倖者之惡而為
<pb:KR4e0074_WYG_002-2b>
聖君賢王之羞乎適事機之㑹庸材小人皆可以得¶志
處非其地用非其時聖君賢王亦不足以成治功¶古之
能統一宇内而動不以正者多矣秦隋其尤也<md:KR4e0074_SBCK_002-2b>¶動不以
正而以正統稱之使文武周公而有知其不¶羞與之同
此名乎故謂周秦漢晉隋唐宋均為正統¶猶謂孔子墨
翟莊周李斯孟軻揚雄俱為聖人而傳¶道統也其孰以
為可非聖人而謂之聖人人皆知其¶不然不可為正統
而加之以正統之號則安之而不¶知其不可是尚可以
<pb:KR4e0074_WYG_002-3a>
建之萬世而無弊乎名者聖人¶之所慎也季子然以冉
求仲由為大臣孔子忿然争¶之若二子之才魯之諸臣
莫及也茍為大臣未見其¶為過而孔子慎而不許葢才
如仲由冉求而以為大¶臣則伊尹周公將曷以名之乎
伊尹周公大臣也則<md:KR4e0074_SBCK_002-3a>¶二子非其類矣故曰可謂具臣矣
以秦隋而方乎周¶豈直二子之與伊尹周公哉使孔子
而出其不混而¶稱之也決矣葢必有其道焉而不可知
矣嘗試論之¶曰天下有正統一變統三三代正統也如
<pb:KR4e0074_WYG_002-3b>
漢如唐如¶宋雖不敢幾乎三代然其主皆有恤民之心
則亦聖¶人之徒也附之以正統亦孔子與齊桓仁管仲
之意¶歟奚謂變統取之不以正如晉宋齊梁之君使全
有¶天下亦不可爲正矣守之不以仁義戕虐乎生民如¶
秦與隋使傳數百年亦不可為正矣若夫以¶女后而據
天位雖革命改物如偽周之武氏亦不可繼統矣<md:KR4e0074_SBCK_002-3b>¶二統
立而勸戒之道明僥倖者其有所懼乎此非孔¶子之言
也蓋竊取孔子之意也
<pb:KR4e0074_WYG_002-4a>
　　釋統中¶
正統之説立而後人君之位尊變統之名立而後正¶統
之説明舉有天下者皆謂之正統則人將以正統¶可以
智力得而不務脩徳矣其弊至於使人驕肆而¶不知戒
舉三代而下皆不謂之正統則人將以正統¶非後世所
能及而不勉於為善矣其弊至於使人懈¶怠而無所勸
其有天下同也惟其或歸諸正統或歸¶諸變統而不可
必得故賢主有所勸而姦雄暴君不<md:KR4e0074_SBCK_002-4a>¶敢萌陵上虐民之
<pb:KR4e0074_WYG_002-4b>
心朱子綱目之作所以誅暴止亂¶於前而為萬世法也
立一法而不足盡天下之情偽¶則小人將馳騖乎法之
外而竊笑吾法之疎是孰若¶無法之愈乎故正統以處
其常而參之以變統然後¶其變可得而盡也朱子之意
曰周秦漢晉隋唐皆全¶有天下矣固不得不與之以正
統茍如是則仁者徒¶仁暴者徒暴以正為正又以非正
為正也而可乎吾¶之説則不然所貴乎為君者豈謂其
有天下哉以其¶建道徳之中立仁義之極操政教之原
<pb:KR4e0074_WYG_002-5a>
有以過乎天¶下也有以過乎天下斯可以為正統不然
非其所據<md:KR4e0074_SBCK_002-4b>¶而據之是則變也以變為正奚若以變為變
之美乎¶故周也漢也唐也宋也如朱子之意則可也晉
也秦¶也隋也女后之稱制也不謂之變何可哉正統則
處¶之以天子之制變統則不得並焉正統之君非吾貴¶
之也變統之君非吾賤之也賢者得民心得民心民¶斯
尊之矣民尊之則天與之矣安得不貴之乎非其¶類無
其徳民必惡之當時惡之後世以其位而尊之¶則違乎
<pb:KR4e0074_WYG_002-5b>
天矣故不得不賤之也貴不特於其身而又¶延及於子
孫雖甚愚不肖茍未至於亡國猶尊之以¶正統之禮賤
不特於其身而其子孫雖有賢智之才<md:KR4e0074_SBCK_002-5a>¶亦不能揜其惡
夫如是而後褒貶明夫如是而後勸¶戒著夫如是而後
正統尊奸邪息¶
　　釋統下¶
夫所謂變統之制者何也異於天子之禮也彼生以¶天
子養沒以天子葬儼然帝中國而臣四夷天下莫¶與敵
<pb:KR4e0074_WYG_002-6a>
大矣曷為而異其禮蓋其所可致者勢也不可¶僣乎後
世者義也勢行於一時義定於後世義之所¶在臣不敢
私愛於君子不敢私尊於父大中至正之¶道質諸天地
參諸鬼神而不忒也何謂天子之禮正¶統是也正統之
君始立則大書其國號謚號紀年之<md:KR4e0074_SBCK_002-5b>¶號凡其所為必書
所言必書祀典必書封拜必書書¶后曰皇后書太子曰
皇太子后及太子歿皆曰崩葬¶必書其陵其諡有事可
紀者紀其事所措置更革曰¶詔曰令曰制兵行曰討曰
<pb:KR4e0074_WYG_002-6b>
征曰伐施恵曰赦曰大赦¶施刑當罪曰誅曰伏誅違上
興兵者曰反曰作亂曰¶犯曰冦曰侵倍之者曰叛其鄰
國其臣慢之者必因¶事貶之知尊正統者雖㣲必進之
不幸而至於衰㣲¶受制於强暴或屈而臣之强暴者誠
亂賊也誠不可¶為正統也則盜賊之雄耳必慎抑揚予
奪之辨其以¶兵侵也曰入冦得地曰䧟據都曰據至闕
曰犯擄正<md:KR4e0074_SBCK_002-6a>¶統之君必易辭書其故見殺曰弑而書其主
之名及¶其主之歿也特書曰死其黨之與謀陳力得罪
<pb:KR4e0074_WYG_002-7a>
於正¶統者雖功多皆書曰死以著其罪以絶其惡得共
主¶之地其民有思故國而叛之者曰起兵以地降者曰¶
来歸不為本國而反者彼亦不得而盜賊之也亦曰¶起
兵得郡則曰取某郡其誘正統之臣曰誘執曰執¶殺曰
殺將相則名其主正統之臣降於亂賊則亂賊¶之死不
曰卒而曰死凡力能為正統之患者滅亡則¶異文書之
以致喜之之意正統亂亡則詳書而屢見¶之以致惜之
之意變統之異於正統者何也始一天<md:KR4e0074_SBCK_002-6b>¶下而正統絶則
<pb:KR4e0074_WYG_002-7b>
書甲子而分註其下曰是為某帝某¶元年書國號而不
書大書帝而不書皇書名而不著¶諡其所為非大故不
書常祀不書或書以志失禮或¶志禮之所從變則書立
后不書尊封其屬不書非賢¶臣雖王公拜罷卒塟不書
行幸非關得失不書詔令¶非有更革不書其崩曰殂后
死曰薨大臣曰卒佐簒¶弑贊征伐以危正統者曰死聚
歛之臣曰死酷吏曰¶死浮屠之位尊而因事得書者曰
死毁正統陵廟宫¶室名其主用兵不曰討不曰征伐刑
<pb:KR4e0074_WYG_002-8a>
其人不曰誅天¶下怨而起兵惡而起兵不曰反惡乎簒
弑非惡乎君<md:KR4e0074_SBCK_002-7a>¶也惡乎女主惡乎女主非其君故不得以
君道臨之¶也惟於其臣於其親黨則得致其罪士之仕
變統者¶能安中國則書能正暴亂除民害則書能明道
術於¶後世則書有愈貴而愈賤者有愈賤而愈貴者利
禄¶寵倖之臣愈貴而愈賤也守道不汙之士愈賤而愈¶
貴也故君子之於變統外之而不親也㣲之而不尊¶也
斷斷乎其嚴也閔閔乎恐其久也望望乎欲正統¶之復
<pb:KR4e0074_WYG_002-8b>
也是何也為天下慮也奚而為天下慮使女主¶而乘君
位終于不復反正簒弑而不亡暴虐而繼世¶生民之類
幾何而不滅乎立變統所以扶人極能言<md:KR4e0074_SBCK_002-7b>¶抑變統者君
子之所取也<md:KR4e0074_SBCK_002-13a>¶　　深慮論一¶
慮天下者常圖其所難而忽其所易備其所可畏而¶遺
其所不疑然而禍常發於所忽之中而亂常起於<md:KR4e0074_SBCK_002-14a>¶不足
疑之事豈其慮之未周歟蓋慮之所能及者人¶事之宜
<pb:KR4e0074_WYG_002-9a>
然而出於智力之所不及者天道也當秦之¶世而滅六
諸侯一天下而其心以為周之亡在乎諸¶侯之强耳變
封建而為郡縣方以為兵革可不復用¶天子之位可以
世守而不知漢帝起隴畆之匹夫而¶卒亡秦之社稷漢
懲秦之孤立於是大建庶孽而為¶諸侯以為同姓之親
可以相繼而無變而七國萌簒¶弑之謀武宣以後稍剖
析之而分其勢以為無事矣¶而王莽卒移漢祚光武之
懲哀平魏之懲漢晉之懲¶魏各懲其所繇亡而為之備
<pb:KR4e0074_WYG_002-9b>
而其亡也皆出其所備<md:KR4e0074_SBCK_002-14b>¶之外唐太宗聞武氏之殺其子
孫求人於疑似之際¶而除之而武氏日侍其左右而不
悟宋太祖見五代¶方鎮之足以制其君盡釋其兵權使
力弱而易制而¶不知子孫卒困於彊冦此其人皆有出
人之智負蓋¶世之才其於治亂存亡之幾思之詳而備
之審矣慮¶切於此而禍興於彼終至於亂亡者何哉蓋
智可以¶謀人而不可以謀天良醫之子多死於病良巫
之子¶多死於鬼彼豈工於活人而拙於活已之子哉乃
<pb:KR4e0074_WYG_002-10a>
工¶於謀人而拙於謀天也古之聖人知天下後世之變¶
非智慮之所能周非法術之所能制不敢肆其私謀<md:KR4e0074_SBCK_002-15a>¶詭
計而惟積至誠用大徳以結乎天心使天眷其徳¶若慈
母之保赤子而不忍釋故其子孫雖有至愚不¶肖者足
以亡國而天下不忍遽亡之此慮之逺者也¶夫茍不能
自結於天而欲以區區之智籠絡當世之¶務而必後世
之無危亡此理之所必無者也而豈天¶道哉¶
　　深慮論二
<pb:KR4e0074_WYG_002-10b>
藥石所以治疾而不能使人無疾法制所以備亂而¶不
能使天下無亂不治其致疾之源而好服藥者未¶有不
死者也不能塞禍亂之本而好立法者未有不<md:KR4e0074_SBCK_002-15b>¶亡者也
人身未嘗有疾也疾之生也必有致之之繇¶誠能預謹
於飲食嗜欲之際而慎察於喜怒悲樂之¶間以固其元
氣而調其榮衛使寒暑燥濕之毒不能¶奸其中雖㣲藥
石固不害其為生泄敗之壊傷之而¶恃藥石以為可免
於死此死者交首於世而不悟也¶夫天下固未嘗好亂
<pb:KR4e0074_WYG_002-11a>
也而亂常不絶於時豈誠法制¶之未備與亦害其元氣
故也夫人民者天下之元氣¶也人君得之則治失之則
亂順其道則安逆其道則¶危其治亂安危之機亦有出
於法制之外者矣人常¶拘拘焉盡心於法制之内而不
盡心於法制之外非<md:KR4e0074_SBCK_002-16a>¶惑與聖人之法常禁之於不待禁
之後而令之於未¶嘗為之先故法行而民不怨欲禁民
之無相攘奪盜¶竊也必先思其攘奪盜竊之繇使之有
土以耕有業¶以為有粟米布帛以為衣食而後禁之則
<pb:KR4e0074_WYG_002-11b>
攘奪盜賊¶可止也欲禁民之無為暴戾詐偽不率倫紀
也必先¶為學以教之行道以化之使之浸漬乎禮讓薰
蒸乎¶忠厚知暴戾詐偽不率倫紀之為非然後可得而
息¶也欲其無相滛亂也必先使之無鰥寡怨曠之思欲¶
其無貪黷也必先使之知畏戮辱而重廉耻夫先使¶之
可以無犯乎法而猶犯之者此誠玩法之民也玩<md:KR4e0074_SBCK_002-16b>¶法者
非特法之所不容亦民之所不容也故刑罰加¶於下而
民視之如霜雪之殺雷霆之擊以為當然而¶不敢以為
<pb:KR4e0074_WYG_002-12a>
非故民曉然知上之法所以安已也非所¶以虐已愛戴
其上而不忍離卒有至㓙極悍之徒萌¶無上之心亦無
繇而成事以其能固民之心也不能¶使之安其生復其
性而責其無為邪僻禁其無為暴¶亂法制愈詳而民心
愈離欲保國之無危是猶病内¶鑠之疾而欲求活於針
砭及其死也不尤飬生之無¶道而責針砭之不良嗚呼
曷若治其本邪¶
　　深慮論三<md:KR4e0074_SBCK_002-17a>¶
<pb:KR4e0074_WYG_002-12b>
繼世而有天下者必視前政之得失而損益之知其¶得
而不知其失懲其失而盡革其舊此皆亂之始也¶夫有
天下逺者至於數十世近者百餘年而後亡其¶先之政
必有善者及其子孫一旦而敗之亦必有不¶善者茍去
其不善而復其善増益其所未足而變更¶其所難循求
其宜於民情則可矣奚必使其一出於¶已而後為政哉
三代以降昏主敗國相尋於世者非¶他皆欲以私意更
其政而無公天下之心故也舜繼¶堯未嘗改於堯之政
<pb:KR4e0074_WYG_002-13a>
禹繼舜守舜之法而不敢損益¶湯之繼桀武王之繼紂
反桀紂之所為復之於禹湯<md:KR4e0074_SBCK_002-17b>¶之舊損益之而已未嘗敢
以私意為之也以私意為¶天下者懲其末而不究其本
者也周之政可謂善矣¶本於唐虞二代之為而損益於
武王周公二聖人之¶心後世雖有智者豈能過於二聖
人哉暴秦起而繼¶之見其子孫敗於削弱則曰周之政
弱於是更之以¶强周之刑過於寛於是易之以猛而不
知周之法未¶嘗過於寛與弱也當周之衰國自為政苛
<pb:KR4e0074_WYG_002-13b>
刑宻禁四¶布而百出武王周公之遺意掃蕩無遺民不
堪其主¶之暴虐於是亡六國而為秦則周之諸侯以强
與猛¶而亡非過於弱與寛也秦不知其故不反武王周
公<md:KR4e0074_SBCK_002-18a>¶之舊而重之以强濟之以猛於是天下怨苦而叛之¶
非民之罪也變更之道非也夫政譬之弓然日用之¶則
調越月踰旬而不用之則欹善治弓者見其欹則¶檠之
使其調而已不善治弓者則折而棄之而更以¶朽株敗
枲為弓以射射而不中乎禽豈禽之過哉棄¶良弓之過
<pb:KR4e0074_WYG_002-14a>
也天下之弓不能必其良否惟羿之弓不¶問可知其良
以其善射而擇之精也後世之政其得¶失未可定也千
載之後舉而行之而無弊者其惟武¶王周公之法乎¶
　　深慮論四<md:KR4e0074_SBCK_002-18b>¶有天下者常欲傳之於後世而不免於敗亡者何哉¶其
大患在於治之非其法其次則患守法者非其人¶也民
心難合而易離譬之龍蛇虎豹然欲久畜之則¶必先求
其嗜欲好惡喜怒之節而勿違其性使性安¶於我而無
<pb:KR4e0074_WYG_002-14b>
他慕之心然後可得而畜也既不失其性¶矣猶恐後之
人未能皆若吾之用心專且勞於是立¶為畜之之法而
著之於書曰如是則可以久畜如彼¶則將逸去而不可
禁使後世雖庸夫小子能守吾法¶而不變亦可以畜之
而不失此創業者之責也法可¶以治而亂也法可以存
而亡也歸罪於子孫而委諸<md:KR4e0074_SBCK_002-19a>¶天命可也茍吾法有未盡
焉亂亡因吾法以起而可¶謂之天命乎周之嗣王自成
康昭穆以下惟宣王為¶賢其他者與漢唐亂亡之主無
<pb:KR4e0074_WYG_002-15a>
異然而至於七百餘¶年而後亡者守法者雖闇劣而其
法善也當七國之¶時周雖已衰使有賢主如宣王者復
出赫然奮發舉¶文武之遺典而修明之諸侯有不歛衽
而朝者乎故¶周之弊在乎守法者非其人而不在乎法
漢唐之法¶駁雜而疎畧得賢主則治不得其人即亂而
亡故其¶弊在乎法不足周事而不可專罪守法之非人
若秦¶之法固不可得守矣使有賢主繼始皇之後猶不
免<md:KR4e0074_SBCK_002-19b>¶於亂况胡亥之刻虐乎故二者俱弊而亡者秦也隋
<pb:KR4e0074_WYG_002-15b>
之法與秦異而守法者與秦同故法雖不足以取亡¶而
亡於暴虐者隋也此五世之君惟周之亡為天命¶秦隋
漢唐雖為法不同而自速其危亡則一而已夫¶有天下
者豈有自速危亡之心哉而子孫卒不免焉¶者其為法
之過也世之為法者莫不欲禁暴亂貪猾¶詭偽盜竊之
人而此數者常布滿海内之獄不為少¶止豈為刑罰之
不重哉俟其為暴亂貪猾詭偽盜竊¶而後禁之而不能
使其不為也聖人之為法常治之¶於未為之先使其心
<pb:KR4e0074_WYG_002-16a>
自知其非而不肯為故為法者<md:KR4e0074_SBCK_002-20a>¶不煩守法者不勞而民
不敢為亂易曰豶豕之牙吉¶豶牙非無牙也有牙而不
能傷也此聖人治天下之¶法也¶
　　深慮論五¶
治天下有道仁義禮樂之謂也治天下有法慶賞刑¶誅
之謂也古之為法者以仁義禮樂為穀粟而以慶¶賞刑
誅為塩醢故功成而民不病棄榖粟而食塩醢¶此亂之
所繇生也山谷之民固多不待塩醢而生者¶矣其害不
<pb:KR4e0074_WYG_002-16b>
過羸憊而無力以塩醢為食不至於腐腸¶裂吻而死豈
遂止哉人性非好死也常趨死之道而<md:KR4e0074_SBCK_002-20b>¶違生者告之者
非也夫仁義禮樂之道非虛言而已¶必有其實本其實
而告之人寧有不知其美者乎仁¶義禮樂之為人忌於
世者繇夫虛言而不為事實者¶始告之以為仁而不告
之以為仁之故彼將曰此虚¶言耳奚可用哉告之以為
義為禮樂而不告之為之¶之事彼將曰此特其名爾安
足信哉此聖人之道所¶以見棄於世而不振也持劍擁
<pb:KR4e0074_WYG_002-17a>
盾而謂人曰我善鬬¶人必信之儒衣冠而謂人曰我善
鬬不笑則怒矣故¶欲人之見信必先示之以其事聖人
之為仁非特曰¶仁而已也必有仁之政欲民之無饑也
口授之田欲<md:KR4e0074_SBCK_002-21a>¶民之無寒也教之桑而帛麻而布欲老者
之有飬祭¶享賔客之有奉也教之陂池而魚鼈牢柵而
雞豚欲¶民之安也不為苛役以勞之欲民之無夭也不
為煩¶刑以虐之親老子獨者勿事胎育而貧者有給以
至¶於獵而不傷麛卵樵而不斬萌蘖皆仁也其為義也
<pb:KR4e0074_WYG_002-17b>
必有義之政上之取之也有常用之也有節均之也¶有
分疆界也以防其争鄰保也以洽其歡車服也以¶昭貴
賤衡量也以信多寡饑寒也減其力役之征畧¶其婚娶
之儀學於閭也使其知長幼之序書於鄉也¶使其知善
惡之效推而至於安生而達分尊上而趨<md:KR4e0074_SBCK_002-21b>¶事皆義也為
禮之政而使民自揖讓拜跪獻酬之㣲¶各極其敬以至
於五倫叙而三綱立為樂之政而使¶民自咏歌搏拊舞
蹈之事充而大之至於和樂忠信¶不怨不怒而易使聖
<pb:KR4e0074_WYG_002-18a>
人之用是四者持之以堅凝而¶守之以悠久如待穫於
秋濬泉於深必得其效而後¶止四者之化成天下之民
膠結而不可觧有不齊者¶從而以法令之則令之易服
而治之不難故三代之¶民非異於後世之民也後世之
民常好亂而三代之¶時未嘗有一民為亂者治之者異
也仁義禮樂入其¶心民雖知可以為亂而不能賞罰旌
誅動其心民雖<md:KR4e0074_SBCK_002-22a>¶欲為亂而不敢不能者有所耻而不敢
者有所畏也¶治天下而能使人耻於為非雖無刑罰可
<pb:KR4e0074_WYG_002-18b>
也恃法威¶而使民畏民其能常畏乎及其衰則不畏之
矣三代¶以下雖有賢主而不足致治者欲使民畏而不
知仁¶義禮樂之説也故為治不可以不察也¶
　　深慮論六¶
智者立法其次守法其次不亂法立法者非知仁義¶之
道者不能守法者非知立法之意者不能不知立¶法之
意者未有不亂法者也古之聖人既行仁義之¶政矣以
為未足以盡天下之變於是推仁義而寓之<md:KR4e0074_SBCK_002-22b>¶於法使吾
<pb:KR4e0074_WYG_002-19a>
之法行而仁義亦隱行其中故望吾之法¶者知其可畏
而不犯中乎法者知法之立無非仁義¶而不怨用法而
誅其民其民信之曰是非好法行也¶欲行仁義也故堯
舜之世有不誅誅而海内服其公¶以其立法善而然也
夫法之立豈為利其國乎豈以¶保其子孫之不亡乎其
意將以利民爾故法茍足以¶利民雖成於異代出於他
人守之可也誠反先王之¶道而不足以利民雖作於吾
心勿守之可也知其善¶而守之能守法者也知其不善
<pb:KR4e0074_WYG_002-19b>
而更之亦能守法者¶也所惡乎變法者不知法之意而
以私意紛更之出<md:KR4e0074_SBCK_002-23a>¶於已者以為是出於古之人者以為
非是其所當非¶而非其所宜是舉天下好惡之公皆棄
而不用而一¶準其私意之法甚則時任其喜怒而亂予
奪之平繇¶是法不可行也蕭何曹參世所謂刀筆吏其
功業事¶為君子耻稱焉然何之立法參之善守法後世
莫及¶也當秦之亡其患不在乎無法而患乎法之過嚴
不¶患乎法廢而不舉而患乎自亂其法故蕭何既損益
<pb:KR4e0074_WYG_002-20a>
一代之典曹參繼之即泊然無所復為參之才何之¶所
畏非不能有為者也特恐變更而或至於亂不如¶固守
之為萬全爾夫天下譬之寳玉然法譬則韜藏<md:KR4e0074_SBCK_002-23b>¶之器然
善為寳玉計者器既成則寳而置之勿動可¶也日持而
弄之携之以示人挾之以出逰失手而墮¶地不碎則缺
璺矣故國有治於疎畧而亂於過為之¶計過計者未嘗
不笑疎畧者為愚而不知疎畧者為¶智大也故用智之
為智衆人之所知而不用其智之¶為智非君子不能孟
<pb:KR4e0074_WYG_002-20b>
子曰禹之治水也行其所無事¶也豈止治水哉治天下
者亦行其所無事而已¶
　　深慮論七¶
謂必積徳而後王乎漢唐奚為而有天下謂天命可¶以
偶致乎項籍李宻奚為而不有天下此世儒難通<md:KR4e0074_SBCK_002-24a>¶之論
也然匹夫之家致十金之産其先必有忠信之¶人謂王
者而不繇於積徳固不可也漢唐之髙祖或¶起於隴畆
或興於世族非有數十世之積累如周之¶先公而傳數
<pb:KR4e0074_WYG_002-21a>
百年之久謂不繇於天命亦不可也然¶則安所決乎有
累世之積而又有聖人之徳者必王¶王必久而後亡成
周是也雖無積於其先而有聖人¶之心者亦必王其亡
也必與積久者異漢唐是也二¶者俱不足以王而得位
者僥倖乎天命者也暫假之¶而已矣秦隋五代是也故
天之立君也非以私一人¶而富貴之將使其涵育斯民
俾各得其所也善於知<md:KR4e0074_SBCK_002-24b>¶天者不敢恃天命之在我而惟
恐不足以承天之命¶不敢以天下為樂而以天下為憂
<pb:KR4e0074_WYG_002-21b>
視斯民之未安猶¶赤子之在抱養之以寛而推之以恕
澤之以大徳而¶結之以至誠使其心服於我而不能釋
然後天命可¶得而保矣今牧人之牛羊者欲其久而不
易必蕃息¶之長遂之使其人喜悦而不忍易斯可以久
牧矣茍¶鞭箠之饑渴之死亡其所授而欲求其不已易
寧可¶得哉欲知天命之永與促視乎創業之主可見矣
創¶業之主仁不仁天命民心之所去就也創業者不患¶
法制之不修刑罰之不嚴而患乎教化不行風俗不<md:KR4e0074_SBCK_002-25a>¶美
<pb:KR4e0074_WYG_002-22a>
誠能施教化美風俗其後世雖有㝠愚暴悍之主¶天猶
容而不遽絶之周自文武以降更足以亡國者¶數君而
不亡豈天私之而然哉思創業者之徳而不¶忍也夫既
無先人之積可恃以不亡又不及已之身¶修徳以庇其
後而曰天命在我何往而不為秦隋五¶代之歸哉¶
　　深慮論八¶
驍勇之士多死於鋒鏑聰明之士多敗於壅蔽天下¶之
禍常起於人所恃而出於意之所不虞其故何哉¶人可
<pb:KR4e0074_WYG_002-22b>
以有徳而不可恃其有徳可以有才而不可恃<md:KR4e0074_SBCK_002-25b>¶其有才
恃之所生禍之所萃也匹夫持挺而立於賁¶育之前賁
育變色而不敢動非畏之也不知持挺者¶之勇怯也使
人號於賁育之門曰我勇蓋天下賁育¶則笑而殺之耳
何哉真勇者固未嘗自恃其勇而驕¶人謂聰明者智足
以盡萬物之變才足以通萬事之¶要而心常欿然夸辭
不出於口忲色不形於面以旁¶求於當世之人故能謀
者獻其謀有力者効其力凡¶一藝一能之士皆為之竭
<pb:KR4e0074_WYG_002-23a>
盡而不敢欺之以其所處¶者謙所求者廣而不自恃其
聰明也夫茍自恃其聰¶明未有不敗於其臣者也蓋恃
則自盈自盈則耻聞<md:KR4e0074_SBCK_002-26a>¶過耻聞過則人不告之以善而見
聞日狹矣見聞既¶狹於是奸諛之徒謬為卑諂以媚適
將順之於内而¶竊其威柄妄行賞罰於外是國家之大
權潜移於下¶而禍亂乘之以起皆自恃其聰明之過也
唐徳宗之¶於盧杞宋髙宗之於秦檜方其任二臣也自
以為聖¶賢相逢驩然共政而不疑其時雖告之以為壅
<pb:KR4e0074_WYG_002-23b>
蔽彼¶固以為妄言而不信矣孰知為計之愚適為奸臣
之¶所笑哉然則其所恃以為聰明者乃愚之甚者也故¶
人君不貴乎智而貴乎不有其智不貴乎才而貴乎¶不
居其才不貴乎聰明而貴乎取衆庶之言以為耳<md:KR4e0074_SBCK_002-26b>¶目不
如是而好於自用者未有不敗於壅蔽者也¶
　　深慮論九¶
世之言治者亦難矣為任人可以治則二世之任趙¶髙
哀平之任王莽元宗之任李林甫皆以任之太過¶而亂
<pb:KR4e0074_WYG_002-24a>
以為自用可以治則秦始皇隋文帝皆以自用¶而致滅
亡然則果何繇而可治乎任人可也不得其¶人而任之
不可也躬政可也自用而不用人不可也¶四海之事固
非一人之所能知也君人者能正一身¶以臨天下擇世
之賢人君子委之以政推之以誠而¶待之以禮燭之以
明使䜛佞無所進其䜛信之以專<md:KR4e0074_SBCK_002-27a>¶使便嬖不得撓其功
簿書之事不使親其勞獄訟之¶㣲不使入其心惟責之
以用賢才治百官變風俗足¶民庶興禮樂而綏夷狄如
<pb:KR4e0074_WYG_002-24b>
農之望穡旅之望家必俟¶其至而後已茍有成功任之
終其身不為久也爵之¶極其崇不為濫也功茍不成黜
而屏之不為少恩也¶罰而殛之不為過暴也以此道任
人則賢者可得而¶亂無自而生矣其或羣臣之才不足
任而已不可自¶逸則常博求衆庶之善施之於政而持
其大綱以提¶撥天下之勌怠洗濯天下之昏穢使吾身
如日月之¶運為力不勞而纎㣲畢照如雷霆之威為勢
不猛而<md:KR4e0074_SBCK_002-27b>¶萬物自懾則雖躬親聽斷亦何害其為治哉昔
<pb:KR4e0074_WYG_002-25a>
之任¶人而亂者衆人之所謂賢則不任必取其意之以
為¶賢者則任之而不知其意之所謂賢者非希㫖迎合¶
之徒則詐譎凶殘之小人爾用是而致亂非任人之¶罪
也不能擇賢之罪也好為聰察則不然以為羣臣¶舉不
足信而必欲使天下之事皆繇已出故往往流¶為苛細
深刻而亦卒底於亡此非不能為政也不知¶為君之道
者也夫為君而不能任人是猶御而不能¶轡匠而不能
斵用力雖至而不能成功任人而不得¶其人猶轡而不
<pb:KR4e0074_WYG_002-25b>
以絲斵而不以斧也曰然則欲治者<md:KR4e0074_SBCK_002-28a>¶將何先曰明以擇
人誠以用賢¶
　　深慮論十¶
為國之道莫先於用人用人之道莫先於作其好名¶喜
功之氣好名喜功之人守常之主之所惡而創業¶埀統
之君所願得而樂用者也舉世之才未必皆賢¶未必皆
足用善用人者㧞一二於千百而使千百之¶人與之俱
化而不自知此作氣之術也王良之馬豈¶皆騏驥哉當
<pb:KR4e0074_WYG_002-26a>
良執轡馳車試之於郊徐之則徐疾之¶則疾萬蹄之驟
如一馬然非無駑劣下才者也雖駑¶劣下才者皆化而
騏驥當其化也馬不知其筋力曷<md:KR4e0074_SBCK_002-28b>¶為而化而執鞭策日
侍王良左右之人亦不知其為¶何為而頓異也獨良知
之爾馬之材質得於天者已¶定王良豈能増益之哉能
作其氣焉爾故以驥待馬¶則馬皆驥也以駑駘待馬則
雖有善馬皆失其所為¶善堯舜之世其人豈能素習行
義而盡過於人哉所¶以作之者異也人有好名而强諫
<pb:KR4e0074_WYG_002-26b>
直諍者有好名而¶修廉潔敦信讓者自其人言之則好
名信非善事矣¶自有益於國言之取其有益於國斯可
矣烏顧其出¶於好名哉善用人者因其所長而用之而
不奪其所¶好彼好名也吾因而與之以名則天下之好
名而願<md:KR4e0074_SBCK_002-29a>¶行其道者無不至而吾之才不可勝用矣彼喜
功者¶能治民則喜因治民以立功能用兵則喜因用兵
以¶立功能興禮樂理風俗則喜挾其所能以立功然使¶
各盡其才而如其所欲則其所立非彼之功乃有國¶者
<pb:KR4e0074_WYG_002-27a>
之功也用一人而使喜功者皆至於國何損乎此¶之謂
作氣之道不能用才者則不然恐人之好名而¶不肯假
人以名恐人之喜功而不肯使其立功甚則¶抑挫之傾
壓之使其氣消沮隕穫而不振然後授之¶以位於是百
職廢而天下無竒才百行隳而天下無¶善士非真無其
人也不能作之而然也此其為術至<md:KR4e0074_SBCK_002-29b>¶愚為計至私非豪
傑之主其孰能知之¶
　
<pb:KR4e0074_WYG_002-27b>
　
　
　
　
　
　
　
　遜志齋集巻二

<pb:KR4e0074_WYG_003-1a>
欽定四庫全書巻
　遜志齋集巻

三　　　　　明　方孝孺　撰
