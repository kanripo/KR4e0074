# -*- mode: mandoku-view -*-
#+TITLE: 遜志齋集
#+DATE: 2015-09-23 10:27:45
#+PROPERTY: JUAN 10

<md:KR4e0074_SBCK_010-1a>¶
　書¶
　　與采苓先生二首¶
某質性椎鈍學不篤專行能無所可取執事不察而¶過
采之置諸賔客之列加於子弟之上使推所聞知¶以相
訓告訓之非其所能而叩之非其所有待之過¶其所望
而惠之違其所安執事之為賜雖大而某之<md:KR4e0074_SBCK_010-1b>¶愧亦厚矣
<pb:KR4e0074_WYG_010-1b>
辭拜以來心殊欿然未嘗斯須寧也然竊¶聞古之君子
受施於人則思有以報之或以玉帛皮¶幣或以牲牢酒
醴必欲其稱且或有所不足則復繼¶之以言某貧不能
以前數者為報而是物也又今世¶之所恒有而厭見者
亦不敢以為禮獨於言嘗求之¶古而得於心雖執事之
所自知然古諸侯大夫相與¶饗燕之際賦詩以致其意
皆取世俗誦習之陳言似¶亦無嫌於己知而不之道也
某試言之而執事擇焉¶可乎盈天下之民以百萬計以
<pb:KR4e0074_WYG_010-2a>
義見旌顯者惟一家¶時公卿以上鮮能世其德而今至於
三百年不少衰<md:KR4e0074_SBCK_010-2a>¶此豈人力也哉蓋積累培植之功深逺(闕/)
之日隆必¶有所基而其衰變亦必有所漸為家者不恃久
安之¶基而畏近似之漸漸者不然而將然欲至而未至衆¶
人之所忽而君子之所深慮者也故危其危者常安¶而安
其安者常危以幸為憂者常樂而樂其所樂者¶必憂執事
之家可謂盛矣他人固安且樂之而以為¶無憂然為之後
者可不思其漸而戒之乎人莫不曰¶為善而善不可虛言
<pb:KR4e0074_WYG_010-2b>
必見乎事而後能及物莫不曰¶由義而義不可暫事必日
修之而後可法於世夫使¶舉家之人耳目之所濡染戸聞
家見而孜孜如不及<md:KR4e0074_SBCK_010-2b>¶非執事作之而孰致哉執事年髙性
醇輔之以令弟¶宜無取於某之言請為執事誦周文王之
詩曰無念¶爾祖聿修厥德永言配命自求多福以此報賜
其可¶乎不可也今賔客遊於門墻者多佞辭卑色以媚悦¶
為事鮮有致忠愛之言者某趨乎堂而望乎室也久¶辱知
與愛也深不敢猥自疎外同乎衆人之情故敢¶以所聞為
<pb:KR4e0074_WYG_010-3a>
獻其可聽與否則惟執事之擇焉太常經¶歴仲瞻三尊
丈馳仰之意不異此故不别幅諸令弟¶皆乞道謝道途
雖逺當圖㑹晤伏冀以道自重不宣¶
尊使來臨伏審家政脩舉尊候天相多福為慰某鄙<md:KR4e0074_SBCK_010-3a>¶劣
無狀向嘗獲厠下賔之末過愛眷厚感刻無量還¶家以
來道里脩隔人事多故慶吊之意闕然不舉獲¶罪深矣
今乃不惟不責簡慢復以祖母之歸捐辱手¶書兼以嘉
惠承命悚仄不知所為道逺意殷弗敢固¶辭強顔祗受
<pb:KR4e0074_WYG_010-3b>
愧踰於感也執事以髙年厚徳主家政¶一門之内英才
異能者如雲何施而不可而書辭若¶忘其踈逺乃使之
有所言江海之大而取於蹄涔何¶所容其喙耶然好問
用中在聖人猶然宜乎執事之¶不遺也家國盛衰人皆
知其本乎天而古人以天命¶為可祈而永年少時讀書
不識其意觀執事之家然<md:KR4e0074_SBCK_010-3b>¶後知其信然浦陽百里邑昔
之富盛過於封君者多¶矣今皆不復存而執事之門屹
然立於頺波横流之¶際不為時俗變遷昔嘗遊乎廢墟
<pb:KR4e0074_WYG_010-4a>
壊址問故老而求¶其衰替之由不曰驕奢縱肆則曰虐
民以自殖也及¶察執事之家羣居則有禮焉臨財則有
義焉字衆則¶有惠焉育才則有學焉是以久而彌昌引
而益長雖¶瀕於災患而天卒不忍違之天非私執事也
人事脩¶於下天雖欲勿從不能也然事天者不恃天之
不我¶違而恃我有以合乎天夫天之生人無不欲其遂
且¶盛也而有富貴貧賤之殊者勢之所至天莫能制之<md:KR4e0074_SBCK_010-4a>¶耳其勢莫能制之而其心豈嘗斯須忘哉使有餘者¶補
<pb:KR4e0074_WYG_010-4b>
不足吾意天必喜之矣人之艱危而不救吾意天¶必怒
之矣執事家故事有無息之榖視人之死而無¶歸者有
斂貧而無貲者有濟疾而無告者有藥願學¶而力不足
者有師此數者皆天之所喜稍稍脩復使¶不足者有頼
焉祈天永命莫要於此将見執事之家¶其昌且延非特
若今而已也執事閱理精多斯皆常¶談非甚髙之論然
邇言必察固君子之所不棄也惟¶恕其僭妄而亮其誠
幸甚
<pb:KR4e0074_WYG_010-5a>
　　與訥齋先生<md:KR4e0074_SBCK_010-4b>¶辱書惠伏審義門嘗有不虞之灾繼沐殊常之澤驚¶喜
交至若接晤言而書辭懇惻上昭國恩次述先美¶穆乎
仁義之發舒自非積諸中者深且厚何能至是¶乎第斯
文寡祐吾太常丈遽厭人世道路艱阻乃今¶始知疾疢
沉綿無由致哀於一慟不勝悲慕耳伏惟¶執事友敬之
篤叔車孝愛之誠日月遄邁追感何窮¶然求之當世令
名全徳不渝終始清文博學可傳将¶來如太常公者絶
<pb:KR4e0074_WYG_010-5b>
不可得此豈隨世泯滅者哉念此¶粗自慰解伏枕呻吟
作一文令人持去朔日之奠命祝¶史對靈几前讀之以泄
殄瘁之哀絮酒炙雞恐不蠲<md:KR4e0074_SBCK_010-5a>¶潔不復賫上公其或者享
此誠乎來徳堂叙事己甚¶文况自記先祖遺事必可傳
示後嗣孝孺縱續其後¶復何所發明茍以嘗登斯堂宜
有紀述則必得前記¶觀之乃可執筆耳壯歲難恃倐焉
將老真如來喻反¶覆感歎夜不復瞑然道之通塞天實
為之謂之何哉¶使天未欲墜斯文則吾徒不有立於天
<pb:KR4e0074_WYG_010-6a>
下將有見於¶空言無所聞於當今将有待於來世使二
者咸無所¶得猶當飭身勵行以善遺子孫俾百歲之後
鄉稱善¶人決不敢自汙於流俗以隳先父師之訓言也
惟執¶事篤學力行實鄙心所敬畏願益以繼承自任與
諸<md:KR4e0074_SBCK_010-5b>¶昆季恊心致志昌義門于百世揚先徳於天下以稱¶
聖朝崇奨之深㫖夫道行乎一家猶行乎邦國也何¶患
乎無以自見於世哉采苓先生稱慶想已旋半軒¶釋齋
仲瞻及諸丈皆康強甚&KR0506;瞻企疾作不能遍作¶書問起
<pb:KR4e0074_WYG_010-6b>
居幸為道區區之意違逺日久願見之心甚¶於饑渴冬
寒惟萬倍自愛¶
　　荅鄭仲辯二首¶
昔者相與時不自惟其無似竊欲勉人捐其所愛而¶蹈
其所甚畏以赴太史公之難舉措䟽濶事卒不成¶以為
世俗笑笑之誠宜也然鄙心豈有所為哉執事<md:KR4e0074_SBCK_010-6a>¶於羣笑
之時獨若憫其用心懃懃焉見於言色以相¶勞勉此其
志固己卓矣所圖既不果避禍畏事不能¶昭雪明徳揚
<pb:KR4e0074_WYG_010-7a>
於殿陛以掲其忠誠皆不肖無狀之罪¶而執事之所知
也為别還家事變横生東西奔播自¶救不給顯(缺/)聞乎
不決其真妄將欲信之則有所不¶忍棄而不言則傳者
愈多毎一念之仰屋悲歎不知¶涕泗之交頥也今春欲
至浦陽而家叔為他人所䧟¶顛越厥家祖母與焉徬徨
侍行凡五閱月程天之亦¶以祖母歸道出錢塘與浦陽
相邇欲附舟一往而祖¶母之側不可違去自至家以來
意豈嘗斯須忘耶受<md:KR4e0074_SBCK_010-6b>¶知受教最為深厚而圖報之心最
<pb:KR4e0074_WYG_010-7b>
為無所發明此其¶得罪於君子也果矣陳里來乃承惠
言嘉其所存而¶奨其所至且以逺且久者為屬覽之愴
然増愧凡人¶有待於外者己有所不足也待粉黛而後
都者非西¶子之容也待砥礪而後利者非莫邪之器也
盛徳之¶士豈待言語而後信於世乎如太史公之所蓄
積論¶述巍乎浩然自可抗衡百世固己騰之天下之口
而¶被乎四夷之外矣後遭謗棄抑而未伸要知久當自¶
著而豈汲汲於俄頃哉如僕之愚幸不為世所卑賤¶者
<pb:KR4e0074_WYG_010-8a>
以嘗在子弟之列故耳執事不知僕有資於公而<md:KR4e0074_SBCK_010-7a>¶謂公
俟後死者而後著烏在其能著公也然而文辭¶不可以
不傳祠祭不可以無主僕心存之久矣遇時¶而終伸其
道乎天也公之心果不顯白乎亦天也天¶定而人為之
必有在矣不在僕将在執事執事不居¶将在同門之士
而何慮其無傳乎且僕昔嘗紀載言¶行矣而紀載者末
也古之賢士以弟子而愈彰者如¶王仲淹之於房杜王
魏穆脩种放之於邵堯夫擴之¶而益廣舉之而益髙使
<pb:KR4e0074_WYG_010-8b>
人考其功業學術而知其師¶之所藴故師不可以無弟
子弟子不可以不尊師太¶史公之屬望於僕者古人之
心也而僕豈其人哉雖<md:KR4e0074_SBCK_010-7b>¶然天其或者未絶斯道使昏昧
者獲有所知究觀遺¶論羽翼成說進而施於人退而終
於己自今以後微¶有所立相與過從講切稱門下以著
其所由來斯庶¶不負公之知遇也乎庶可報公之萬一
也乎執事幸¶有以教之無徒褒其所可稱而不督其所
未至也
<pb:KR4e0074_WYG_010-9a>
去年王仲縉至蜀承手帖喻以近讀佛書自遣心切¶疑
之以為特戱言耳及朝京師於一初處見所往還¶書援
佛氏之說甚詳向慕於彼者甚至然後知足下¶之果入
於佛也夫儒者之道内有父子君臣親親長¶幼之倫外
有詩書禮樂制度文章之美大而以之治<md:KR4e0074_SBCK_010-8a>¶天下小而以
之治一家秩然而有其法沛然其無待¶於外近之於復
性正心廣之於格物窮理以至於推¶道之原而至於命
循物之則而達諸天其事要而不¶煩其說實而不誣君
<pb:KR4e0074_WYG_010-9b>
子由之則至於聖賢衆人學之¶則至於君子未有舎此
他求而可以有得者也足下¶學乎此也久矣曷為一旦
棄素所習而溺於佛氏之¶云也茍以佛氏人倫之懿為
可慕則彼於君臣父子¶夫婦長幼之節舉無焉未見其
為足慕也茍以其書¶之所載為可喜則彼之說必不過
於吾堯舜禹湯文¶武周公孔子之格言大訓未見其為
可喜也茍欲以<md:KR4e0074_SBCK_010-8b>¶之治心繕性則必不若吾聖人之道之
全茍欲以之¶治家與國則彼本自棄於人倫世故之表
<pb:KR4e0074_WYG_010-10a>
未見其為¶可用也故世之好佛者吾舉不知其心之所
存使棄¶儒從佛果能成佛猶不免於惑妄畔教之罪况
學之¶者固逐逐焉以生昏昏焉以死未嘗有一人知其
所¶謂道者邪以足下之明智篤厚不於吾道有得焉而¶
顧彼之趨不亦異乎足下習其說者果出於誠心乎¶抑
亦姑以為世俗好之吾亦從而好之以取庸衆之¶喜恱
乎由後則自欺不可也由前則事其說必當從¶其教必
去夫婦父子兄弟之倫必削髪披緇必水飲<md:KR4e0074_SBCK_010-9a>¶草食而後
<pb:KR4e0074_WYG_010-10b>
可不能如是則是口其書而身違之外好¶其說而心不
誠亦不可也夫不習佛氏之說於道固¶無所不足習其
說而不誠自欺非惟得罪於吾之道¶而反且得罪於佛
亦何所取而為之也近世從佛氏¶者甚衆未有得福者
有一人焉嘗識之初頗好儒既¶而著書佐佛氏斥儒巳
卒死於禍計其人慕佛氏冀¶福利福不可冀而禍及其
躬是未易曉也得非不誠¶抑且自欺故不䝉祐而獲罪
於天邪福禍之報儒者¶所不論特閔其欲徼福而反致
<pb:KR4e0074_WYG_010-11a>
禍亦可為不守正而¶妄求者之戒耳計足下之卓於識
而深於道豈真若<md:KR4e0074_SBCK_010-9b>¶世俗徼福之徒之為哉蓋世之儒者
當年壯氣銳之¶時馳騖於聲利用智惟恐不工操術惟
恐不竒及五¶六十之年顛頓於憂患顧來日之漸短悼
往事之可¶悔於是覽佛氏空寂之㫖而有當於心遂委
身而從¶事焉以為極明達而最可樂者莫佛氏之書若
也雖¶昔之賢豪以氣雄天下以文冠百世如蘇子瞻諸
公¶亦不免乎此後人習俗以為宜然且謂以前人之智
<pb:KR4e0074_WYG_010-11b>
識才氣猶以佛氏為可慕而歸之矧不及萬萬者而¶可
不從乎然以道觀之凡有慕於彼者皆無得於此¶也足
於梁肉者無慕乎糠糜安於厦屋者無慕乎苫<md:KR4e0074_SBCK_010-10a>¶闔使有
得於聖人之奥其樂有不可既者窮通得䘮¶死生之變
臨其前視之如旦夜之常而何動心之有¶奚必從事於
佛而後可以外形骸輕物累哉舎可致¶者而不求援不
可必得而求之既以自欺又畔乎吾¶道惑莫甚乎斯也
昔與足下論斯道時僕年方二十¶三固己知吾道之有
<pb:KR4e0074_WYG_010-12a>
餘而無待於外物時不知者多¶竊笑之及今十有五年
愈覺聖人之訓為不我欺而¶舉天下之道術果無以易
之也每見流於異端者輙¶與之辯非好辯也閔夫人之
䧟溺而欲拯之於安平¶之塗誠不自知其過慮也以故
為佛氏者多不相恱<md:KR4e0074_SBCK_010-10b>¶方期與足下共進斯事以衛聖人
之教豈意足下有¶慕於彼乎今有人言行路之人墜於
井雖閔之未必¶徬徨奔走而思救之也聞至親且賢之
人墜於井則¶不暇食息狂呼呌號而思出之矣親愛之
<pb:KR4e0074_WYG_010-12b>
故也與足¶下相與之舊而徳器宏深交友中不可多遇
烏能己¶於言而不告乎僕今年三十七足下當六十矣
相違¶十餘年相去萬餘里之逺使足下所慕得其正僕
將¶有以佐而翌之而何敢逆盛意而取不讓之責乎蓋¶
必有所甚不得巳者亮足下之賢必能察之而未至¶於
深怒遽絶也數百年禮義之門而足下於今為老<md:KR4e0074_SBCK_010-11a>¶成人
在乎慎重學術以表厲後生非特僕之望斯世¶之望也
僕守一官無分寸補世教近髮有白者靣己¶皺筋力漸
<pb:KR4e0074_WYG_010-13a>
減飲酒不敢如昔者惟自覺有過每應事¶己時時悔之
恃此頗謂尚可進未知天之處之者何¶如耳如有所得
聞幸速以見教是亦為報之道也¶
　　與鄭叔度八首¶
叔度十三兄足下與足下處時雖知愛敬推服然未¶知
足下之不可遇也及違别而來潛伏田里衣冠而¶趨者
日接乎門而莫可與言然後知若足下者皆間¶世人也
非斯世之常有也僕乃得而友之豈非幸哉<md:KR4e0074_SBCK_010-11b>¶夫世道之
<pb:KR4e0074_WYG_010-13b>
弊己甚老者己死少而壯者不復知有經¶術汨汨騖利
胥誇世以為能聞有好學者則嗤笑排¶謗謂之迂惑人
家鮮有蓄書者五經四書猶破闕不¶全加之郡縣漁獵
朝伺暮窺蓄牧樹藝之所入先以¶賂吏自享乃其餘耳
尚慮不得安息以是愈無完書¶僕雖有志事學亦不可
遂非特風俗使然也視此滋¶怛然不恱侍奉之餘雖常
以古書自磨濯遇有逆意¶處思有師友講說而不可見
輙俯首以歎循庭獨行¶饑不念食夕不知寢足下謂僕
<pb:KR4e0074_WYG_010-14a>
有一時之樂否乎人¶之至親莫過於父兄宗族僕雖早
失先人而大母諸<md:KR4e0074_SBCK_010-12a>¶父兄弟固具在日處乎其間宜有足
樂者而顧謂恒¶有不樂人將謂僕非人情矣然僕之心
足下所熟知¶也僕頑鄙之資無與於人少之時隣里見
其癖於學¶多指目以為迂雖婣連宻邇者皆然也獨先
人見竒¶以為可教及先人出官于外携以自隨愚有所
述多¶出以示人稱譽如儕軰先人之意自謂庶乎見其
有¶成也不幸而遽棄以死僕日夜痛恨恐卒無所成流
<pb:KR4e0074_WYG_010-14b>
於庸人以虧先人之明故思自奮㧞立名以自見于¶後
世退而深惟有祖母存諸父伯兄可以養矣夫子¶欲繼
父遺業揚先人名祖母所喜諸父伯兄所欲也<md:KR4e0074_SBCK_010-12b>¶烏敢辭
譲焉遂勉而從學求學者舎婺無所往故至¶于足下之
鄉學于太史公而後知為學之道大也聞¶太史公之言
而後知天下之鉅人也嗟乎太史公之¶愛僕足下知之
公之知僕惟僕自知之雖號知某者¶皆不知之也公嘗
為僕言聖賢之道所以處僕者至¶厚矣僕雖非其人然
<pb:KR4e0074_WYG_010-15a>
頗識去就知好尚安敢忽哉知¶人天下之至難知巳者
尤古人所重也僕嘗怪以魏¶舒之賢以其季父知人之
明而終身不知之使之守¶碓夫人藴輔相之才而其季
父日與之接其容貎辭¶氣豈無少異於人乎猶不能知
之則夫俊傑之士非<md:KR4e0074_SBCK_010-13a>¶恒人所知亦明矣顧智者乃能察
之耳恒人恒多智¶者恒少世而遇一人愛賞㧞於羣笑
之中喜其可既¶耶古人之重知己誠有以也僕於太史
公雖欲不思¶其可得哉相與處也而樂相乖闕也而悲
<pb:KR4e0074_WYG_010-15b>
謂非人情¶可乎惟足下知之耳足下之待僕雖昆弟何
以過而¶僕於足下亦無所不盡然僕之愚而何益於足
下而¶足下之為賜則既多矣僕嘗謂辭令趨走非所以
報¶朋友故受人之惠未嘗以語言謝之惟存之心繼之¶
以不忘有所成立則報之未艾也此僕固陋之私也¶足
下其謂然乎足下淳明慈良有君子之噐又篤學<md:KR4e0074_SBCK_010-13b>¶不倦
其至於古人也奚禦願益加之意以果所望僕¶近辯正
周禮始成書欲脩邑先達事行為人物記無¶相輔者恐
<pb:KR4e0074_WYG_010-16a>
未易采録相見當在明年久不得太史公¶動静遣人送
書聊具一二辭雖多不能盡¶
承吾子意厚過稱僕之文有足觀者慚愧彌日不能¶自
觧非謬逆盛意以辱知巳顧私情有異於此者鬱¶而不
發無以答吾子一笑故敢畧說其一二僕聞古¶之人未
嘗以文為學也唐虞夏商逺不可徴然觀於¶詩書數十
篇中紀四代之功徳固若耳聞而目見至¶周制作大備
孔子稱其文特言其禮樂憲章之盛耳<md:KR4e0074_SBCK_010-14a>¶故雅頌之所陳
<pb:KR4e0074_WYG_010-16b>
誥命之所述易禮之所論著崒然而¶崇淵然而深炳然
而章明肆然而易直端大斯謂之¶文矣而豈有意而為
之哉譬如登泰山之巔極乎目¶之所至而水則江漢淮
泗山則鳬嶧龜䝉周秦齊魯¶滕薛梁鄭衛趙韓魏人民
之繁鮮土地之廣狹皆得¶之於心故言之而不誣問之
無不知澤中之夫升尋¶丈之丘而望焉所見不過東阡
北陌鷄犬牛羊蹤跡¶輙逞智以談於人終不暢達而順
適何者所見髙下¶之不同也故人有知道與否而文何
<pb:KR4e0074_WYG_010-17a>
以異此自漢以¶來天下莫不學為文若司馬相如揚雄
亦其特者而<md:KR4e0074_SBCK_010-14b>¶無識為己甚夫屈原之離騷憂世憤戚呼
天目鬼神¶自列之辭其語長短舒縱抑揚闔闢辯說詭
異雜錯¶而成章皆出乎至性忠厚介潔得風人之義然
務以¶忠情達志非拘拘執筆凝思而為之也至於其徒
寖¶失師意流於淫靡而相如與雄復慕而效之窮幽極¶
逺搜輯艱深之字積累以成句其意不過數十言而¶衍
為浮漫瑰恠之辭多至於數千言以示其博至求¶其合
<pb:KR4e0074_WYG_010-17b>
乎道者欲片言而不可得其至與澤中之夫何¶異哉自
斯以後學者轉相襲倣不特辭賦為然而於¶文皆然迨
夫晉宋以後萎弱淺陋不復可誦矣人皆<md:KR4e0074_SBCK_010-15a>¶以為六朝之
過而安知實相如之徒首其禍哉向非¶唐韓愈氏洗濯
刮磨而力去之文殆未易言也僕少¶讀韓氏文而髙其
辭然頗恨其未純於聖人之道雖¶排斥佛老過於時人
而措心立行或多戾乎矩度不¶能造顔孟氏之域為賢
者指笑目為文人心竊少之¶從總角輙自誓懲以為雖
<pb:KR4e0074_WYG_010-18a>
不易至孔子之堂奥而顔¶孟之事皆在所願學者茍循
其路而望其廬烏有不¶至哉復以欲知古人之道必識
古人文字故時習章¶句凡有所感觸亦間發之其意在
明斯道非為文也¶而吾子猥譽其文為可觀此僕之所
深懼而不敢居<md:KR4e0074_SBCK_010-15b>¶者也雖然吾子見其可而稱之乃愛僕
之至而樂其¶有所成名豈有過哉顧失者僕耳僕奉先
人之遺體¶二十有二年學雖未至而知其味者亦己數
年矣而¶身不能由之口不能以告乃徒假紙筆為事宜
<pb:KR4e0074_WYG_010-18b>
乎吾¶子之以文稱我也僕今而後其知過乎夫人不生
則¶止生而不能使君如唐虞致身如伊周宣天地之精¶
正生民之紀次之不能淑一世之風俗揭斯道於無¶極
而竊取於文字間受訾被垢加以文士之號不亦¶羞聖
賢負七尺之軀哉僕齒年尚富又受君子之誨¶自謂不
至此不止而儕侣之中無誰與語吾子明達<md:KR4e0074_SBCK_010-16a>¶敏慧乃肯
降屈為僕友此真僕所願而未獲者也夫¶道有可言者
而不言則何以見愚陋之心冀盡所懐¶不覺近於誇大
<pb:KR4e0074_WYG_010-19a>
惟諒之勿怪¶
僕受質戅介處時俗中見其側媚相諛說常忿忿不¶與
言誦古人書而求其道每慨然自歎安得直諒多¶聞者
為友乎向嘗行天下走三四千里越五六年飲¶酒娛樂
軟談麗語交懽釋悶者不為少矣然僕不喜¶也近幸天
假之分得與吾兄友兄不以僕之愚傾然¶見愛僕以徒
愛而箴規不聞懲惎不逮與昔者愛僕¶者何異故先發
所懐以告吾兄越旬日而無所承命<md:KR4e0074_SBCK_010-16b>¶深用致疑以為吾
<pb:KR4e0074_WYG_010-19b>
兄豈鄙僕而不荅哉今乃倐爾惠¶書陳其所未喻開發
所不及而懇懇督教之此固夙¶昔所願而未得者一旦
見之於吾兄嗟乎古之朋友¶正如此耳僕何足以當之
哉然其中有非僕之所聞¶者茍黙而不復是負吾兄之
義而無以泄固陋之心¶故不遂止古人之為學明其道
而巳不得己而後有¶言言之恐其不能傳也不得己而
後有文道充諸身¶行被乎言言而無迹故假文以發之
伏羲之八卦唐¶虞三代之書商周十二國之詩孔子之
<pb:KR4e0074_WYG_010-20a>
春秋皆是己¶然非為文也為斯道之不明也及孔子歿
諸子乃各<md:KR4e0074_SBCK_010-17a>¶著書多者百餘篇少者數十篇雖未必一出
於聖人¶之道然亦各明其所謂道而豈為文哉故孔子
曰辭¶達而已矣孟子亦曰我不得巳也則非摹效言語
為¶世俗之文可知矣孔門以文學稱者如子游子夏皆¶
明乎聖人之道通禮樂憲章之奥未嘗學為文也(缺誤/)¶
游夏之學為當今之游夏其所著果何書乎以易之¶脩
辭立誠之㫖喻世之學為文者吾兄其未察乎且¶僕前
<pb:KR4e0074_WYG_010-20b>
書取屈原之離騷雖多悲憤詭異之辭然終出¶於憂國
愛君之意又肆意而作非相如揚雄之流夸¶富艷眩采
色窮精畢慮而為之以惑世者相如揚雄<md:KR4e0074_SBCK_010-17b>¶之賦上林羽
獵雖厲其辭義曽不足望其毛髪而作¶於(闕/)　實為以
招禍者此昔人所嘗言不易之見也¶吾兄惡其出僕之
口而非之殆非僕之所敢知也文¶所以載道僕豈謂能
之僕所病者秦漢以下斯道不¶明為士者以文為業能
操筆書尺紙鳴一時輙自負¶以為聖人之學止此今漢
<pb:KR4e0074_WYG_010-21a>
以來至五代其文具在吾¶兄試觀之可以明道者果誰
之文乎謂其文為道可¶乎獨唐之韓愈稍知其大者而
不能䆒其本故其文¶亦未能皆出乎正是以僕竊少之
而願學孔子亦不¶為過也使漢以下之文皆能不背乎
道僕何敢譽之<md:KR4e0074_SBCK_010-18a>¶有今文之所載非諛死人而徼其賂則
媚權貴有氣¶勢之人以致其身求其有益於世者十無
一二焉文¶與道判裂不相屬如此何以謂文僕所以畏
文士之¶名而避之者欲明斯道以為文而反招俗之陋
<pb:KR4e0074_WYG_010-21b>
也夫¶道者根也文者枝也道者膏也文者熖也膏不加
而¶熖紓根不大而枝茂者未之見也故有道者之文不¶
加斧鑿而自成其意正以醇其氣平以直其陳理明¶而
不繁決其辭肆而不流簡而不遺豈竊古句探陳¶言者
所可及哉文而效是謂之載道可也若不至於¶是特小
藝耳何足以為文僕之意蓋病此而願務其<md:KR4e0074_SBCK_010-18b>¶本耳然不
可以易為也而亦不可以語人也貴自得¶之耳古之人
未嘗欲人知之而世俗之人亦不足以¶知之豪傑之士
<pb:KR4e0074_WYG_010-22a>
脩於衆人之中混於隴畝之間忽然¶行於世則徳被生
民著之書則澤流於後世豈務自¶耀哉孔子大聖人也
魯人毁之孟子賢人也辯士譏¶之彼皆揖讓乎朝廷與
諸侯抗禮弟子從而輔之者¶盈中國其道徳章明聲名
震一世猶且如是信乎知¶人者之難也然知與否不足
為孔孟累也直為後世¶惜之耳僕於聖賢未能望其藩
籬又年少容貎言辭¶不能以動人羣羣然而趨諾諾然
而語與俗人無異<md:KR4e0074_SBCK_010-19a>¶者而語人曰學道宜人之不能信僕
<pb:KR4e0074_WYG_010-22b>
非語人也自意¶既為朋友而不言其志何以明道故㣲
有所云夫豈¶知言出而謗歸名異而毁來乎夫人性質
禀受自其¶少時己定至長而後充僕之才非不自知平
生於百¶事皆不曉達獨於聖人之大本頗謂見之甚明
好之¶甚篤顧精力未深耳夫茍欲治斯世乎僕将抱遺
經¶陳之達者而施之於天下茍未欲治斯世著之在書¶
授之其人樂之以終身亦未見其不可也吾兄何憂¶我
之不至乎然吾兄之謂我未至者是也此僕之所¶以重
<pb:KR4e0074_WYG_010-23a>
吾兄吾兄視僕於衆人之中與之語者何人歟<md:KR4e0074_SBCK_010-19b>¶與之詡
笑徃復者為誰歟與之論辯而言斯文者又¶誰歟舉無
有也雖僕之愚不合於時人亦私心有所¶臧否則以為
無益而不加之意耳今世風俗凌壊為¶交友者務相容
悦每出一文示人一覽己雖文不佳¶亦強顔稱譽出門
則嗤笑之僕毎自思遇人有過告¶之曰子某事過則怒
發於色矣否則不應矣否則絶¶不復往來矣至於僕有
過亦無人肯言是以汨沒俯¶仰於流俗之中過大而心
<pb:KR4e0074_WYG_010-23b>
不知詬積而無與語或内¶視自省輙兢惕不安如身汙
不潔朋友如是亦何用¶之哉吾兄平居言不出口乃能
數僕之過僕今而後<md:KR4e0074_SBCK_010-20a>¶知吾兄之異於尋常人矣聞善而
服者古人之事也¶僕豈難之哉子思有云辯之不明不
措也僕懼不明¶道耳非好多言而文過也吾子其思之
尚盡其辭以¶輔不逮不宣¶
僕自少行天下見士大夫多矣靣與之交者雖常有¶之
其於心相得意相投者未之一見非為僕不合人¶亦人
<pb:KR4e0074_WYG_010-24a>
不合於僕者也去年來浦江居太史公門時獲¶過從吾
兄里第公門同序者不減十餘軰吾兄羣從¶中僕識其
靣者亦數十人然知僕者乃吾兄而僕所¶愛敬親宻少
間蔽者亦莫兄若也僕始常歎世人學<md:KR4e0074_SBCK_010-20b>¶術識見不同僕
見以為黒世人則以為白僕以為是¶世人則以為非僕
之所喜世人則惡之是以平居未¶嘗與人語吾兄聞僕
所言不待畢辭而巳悉僕之意¶於僕所論是非當否不
待預約而如出一口吾兄之¶賢豈私於僕哉誠道合使
<pb:KR4e0074_WYG_010-24b>
然也僕知其如此感同道¶者之難遇幸而得吾兄故傾
肺腑竭愚誠盡慇懃之¶好託昆弟之歡效古君子交友
之義務為箴規劘切¶而至於道他人之所言者僕之言
而吾不異他人之¶所(多脫/誤)為僭故吾二人同處也必有
所聞同游也必¶有所益樂也則共慶悲也則共戚日夕
相與則慰懌<md:KR4e0074_SBCK_010-21a>¶而不自勝一旦别而來宜乎其各不能忘
情也别來¶舟中十七日而至丹陽又十日而至京雖時
有登¶渉之娯遊觀之適吾兄意僕果樂之哉僕言而有
<pb:KR4e0074_WYG_010-25a>
和¶也論而有答也疑而有所與講也勞苦而相撫慰也¶
雖别吾兄僕固樂也僕言而無誰與和論而無誰與¶答
疑而無誰與講勞苦而無誰相與撫慰僕何能不¶思吾
兄乎僕竊自念人生相與之友雖若偶然亦有¶非偶然
者僕自十五至今七年之間四方之士與僕¶交者以百
計非特如去年至今所見數十軰而己然¶離散而他之
無一人在目前者雖不遂忘之皆不若<md:KR4e0074_SBCK_010-21b>¶思吾兄之切今
者髦士後生若有相過僕或避去不¶與談或一揖别退
<pb:KR4e0074_WYG_010-25b>
不與語或唯唯奉承不敢發辭至¶於與劇談竭論者無
有也出文辭以示之者無有也¶待之不疑如吾兄者&KR0057;
無有也僕非有所吝誠知無¶益抑恐虚名為衆所知祗
以致累故不欲為耳聖人¶以無徳而名為至道家以無
名為大善将兵者亦以¶無智名為貴伊尹周公孔子皆
名動萬代然卒以招¶謗議於當世况其下者哉漢之時
賈生董仲舒最有¶名最不遇唐之時韓愈柳宗元最得
時名亦不大顯¶或遂致僨敗宋之時司馬公歐陽子二
<pb:KR4e0074_WYG_010-26a>
程蘇子瞻以<md:KR4e0074_SBCK_010-22a>¶及朱文公皆負當世重名然為世人所忌
妬無得行¶其志者至于近代莫不皆然由是而觀名之
足以累¶人也尚矣無能而富貴者僕固不取亦安敢輕
談論¶暴文辭之技以招時俗之嫉病哉丈夫之生己有
定¶命非人所能為則盡夫在人者而己吾之所得者大¶
可以為聖次可以為賢上可以友千古下可以傳萬¶世
能盡而充之則豈不多哉何暇與較錙銖分寸以¶為輕
重長短哉僕之所志誠在此惟吾兄相知者可¶語否則
<pb:KR4e0074_WYG_010-26b>
必為妄誕矣吾兄天資至髙所見必與僕同¶然恐過於
愛僕以僕不能閟重為憂故託書道意非<md:KR4e0074_SBCK_010-22b>¶惟慰兄亦以
自慰也¶
昔者同處時以相見為可常以離違為暫遇故聚集¶雖
數亦不知其為可樂忽復别去亦不以為悲孰知¶跡與
勢殊事與時異回視數百里之隣壤邈乎若有¶以間之
而弗可見日月易邁忽復六年僕之馳思於¶吾兄曷嘗
斯須去心乎第道路僻左無從寄書時或¶附人又多不
<pb:KR4e0074_WYG_010-27a>
達是以心雖甚親而為禮甚簡不知吾¶兄亦能見察否
也今天下所為推禮義之族為人神¶所相者無出吾兄
之門近而國家加恩宇内養老恤¶孤如指所屬以旌善
優賢為本伏惟令伯諸老先生<md:KR4e0074_SBCK_010-23a>¶盛徳質行享有遐夀恩
禮之加行有日矣甚盛甚盛¶獨於太史公傾沒而予有
不可究知者每一興言悲¶恒不能自巳夢寐率旬日一
見見輙不異在經席時¶計公之神靈充貫宇宙決不泯
沒其可以與天壤相¶敝者尚不待文字而傳而况世上
<pb:KR4e0074_WYG_010-27b>
錙銖之得䘮乎然¶後人之求公者非文字則不能知其
詳是以鄙心欲¶就吾兄具寫類集各藏一本庶他日不
致失墜不知¶曽與叔端成此事否吾兄天資淑明所望
者甚逺比¶來進學必愈絶人然昔時同遊各以盛年自
喜僕在¶衆中年最少志趣為最䟽濶毎抵掌論議訶貶
今世<md:KR4e0074_SBCK_010-23b>¶人今徳不加懋志日荒惰事業畧無有成而虗名
為¶人所傳播深用自愧僕年三十矣古人年齒似此而¶
徳業赫赫己及人者何限如僕之愚復何所用時簡¶册
<pb:KR4e0074_WYG_010-28a>
中竊覩志士賢人未嘗不汗出也去年冬末得痁¶疾綿
歴三時近眼疾比舊轉深數歩之内不能辯人¶顔靣病
起理髪時有白者氣力浸衰如老人狀朽劣¶至此尚何
足比數於士君子之後乎僕家素貧至僕¶軰懶惰不能
作農業坐是尤困然不以為憂汲清泉¶瀹麥餼與昆弟
相與講聖賢之道若處至足之勢者¶天下當日治安吾
軰獲優游徳化中伍田父而友野<md:KR4e0074_SBCK_010-24a>¶人推所得者以教閭
里後生使皆為善人固士之行¶亦窮人自圖之拙計也
<pb:KR4e0074_WYG_010-28b>
近亦有數人相從執筆遣辭¶如趙彦殊兄弟者亦有可
喜僕知文章為細事求古¶人所用心者以教之但學術
卑淺無以發人使質美¶者無所視效以至於有成耳吾
兄聞此亦能有以教¶之否乎久懐欲作書徧問諸老先
生長者頗乏去人¶行又憊倦未果作今日偶與客飲酒
闌聞人行強起¶就燭書殊不盡意僕得一嬰兒三歲令
叔仲辯丈令¶兄叔車得子(闕/)　　　　令兄而下想皆
平安叔美¶叔端及諸令姪心益(闕/)　㷍燿二生娶婦未
<pb:KR4e0074_WYG_010-29a>
養浩兄<md:KR4e0074_SBCK_010-24b>¶在深溪必順適王仲縉俞子嚴頗聞人說見其
文蘇¶公教授處州有書往來否皆望因風報及何時復
得¶㑹靣臨紙悵塞惟千萬自重不宣¶
奉别以來艱戚佚愉閑居行役夢寐無時不相接忘¶其
為兩年之久千里之逺也前者奉祖母自京師還¶錢塘
遇令弟叔鄂飲酒論舊故甚歡不覺至醉醉後¶見案上
紙筆因有所書頺然就寢明旦叔鄂言之相¶視大笑不
省為何語也今承使惠書謂僕望足下不¶以書相酬答
<pb:KR4e0074_WYG_010-29b>
而辯其故豈以醉中語嘗及之耶此固¶僕所以為戲耳
足下與僕平居忘其崖岸甚至奈何<md:KR4e0074_SBCK_010-25a>¶以醉人戱語為真
而不忘於言乎使僕非醉非戱果¶有見望之語亦不過
厚於足下耳僕行海内士君子¶願交於僕者衆矣茍不
足當意一食之頃輙忘其姓¶名雖強記臆終不能久若
斯人者見其顔靣與否且¶不置喜愠於中况其書問之
䟽數乎如足下軰一不¶相見則必形於夢寐又未足則
欲見其所書求其書¶而不得則有槩于心不虞形於戱
<pb:KR4e0074_WYG_010-30a>
笑之言此乃相親¶愛而然耳言雖近乎怨而其心果何
如哉足下於太¶史公門最號為相知猶復至此何惑乎
世人之不我¶知也然人不見知固僕之所喜者年來奔
走事變不<md:KR4e0074_SBCK_010-25b>¶得少休自度與造物者無他獨坐名字為人
所稱道¶故為所忌耳去年夏為仇家誣辭所及幸得脫
至冬¶又為相知者薦舉䝉主上見憐始得免今年誣辭
事¶作幾䧟身覆家幸而不死以祖母歸竊自揣念僕家¶
居寧海十六世四百餘年逺者不可知近若曽祖暨¶先
<pb:KR4e0074_WYG_010-30b>
人三世非其道不妄言以視平地如履機阱審而¶後發
安而後為其於天豈有所負哉僕雖戅愚然其¶行事足
下所悉也雖不敢望古之賢人亦安敢後今¶世君子哉
天之相視乃若是天者果何為命者果何¶為士之處世
果何為而可使為惡乃合於天乎性不<md:KR4e0074_SBCK_010-26a>¶能為惡縱欲合
之而不可合也况天道固無此理耶¶使為善為天所福
乎僕前之所陳非皆不善也而竟¶至此思其說而不得
故妄意造物忌吾軰人在古孔¶顔之厄近時則太史公
<pb:KR4e0074_WYG_010-31a>
其明騐也不然以太史公之¶徳曾不能庇其家以全其
身乎然人之所趨自當為¶此不當為彼語曰寧為瓦全
無為玉毁此無識者之¶言耳天下固無千載之玉而豈
有不毁之瓦乎夫玉¶我而吾瓦之瓦亦未必全也曷若
玉吾玉之為美耶¶太史公之所遇信不可知然異操而
同歸者何限而¶公之所存猶昭然揭乎天地之間也造
化果厚公耶<md:KR4e0074_SBCK_010-26b>¶薄公耶後世乃定今未可談也然僕誠懲
其事近益¶好簡黙不喜立名稱而胸中浩浩然亦有以
<pb:KR4e0074_WYG_010-31b>
自慰恱¶讀書粗見聖賢本意虚言游辭頗自厭耻欲求
為有¶用之學而未能也足下有以教我否乎村居荒僻
無¶書籍有一二朋友又各散去何時盡閱足下所藏書¶
以相講切耶太史公夫人墳墓欲省拜公文集當論¶次
此二事懸心腑間牢甚必當一往而祖母未許倘¶得世
與我相忘則與足下居終有日矣此非戱言也¶足下别
後學問必進有文章須見示母重為僕所望¶不宣<md:KR4e0074_SBCK_010-27a>¶自發義烏信引領西跂視日如年今兩月矣忽奉手¶書
<pb:KR4e0074_WYG_010-32a>
乖闊之思愛厚之意僕心之所同而不能言者煜¶然溢
乎翰墨間捧誦循環且歎且羨病懐得此若脫¶垢汙而
濯清泉不知疾痛之在躬也所可憾者太常¶丈及范先
生皆傾逝斯道寥寥無所係屬近時海内¶知名之士非
窮困即死不死即病如僕之愚不足比¶數於士君子之
林久矣然自去冬得痎瘧疾輾轉至¶今屢愈屢作寒熱
之餘伸紙握筆欲有所論著未能¶終四五行欠伸掉栗
己欲就枕席不知天所予奪禍¶福竟如何今世人雖不
<pb:KR4e0074_WYG_010-32b>
見甚夀者然山谷間恒人年<md:KR4e0074_SBCK_010-27b>¶八九十或百歲者時有之
如前之二公使之少緩一¶二十年而死誰以為過而忍
奪之孰知其故耶僕今¶始三十氣力志意便己如老人
但髪未白靣未皺耳¶家兄長僕八年數年之前居䘮過
哀被疾苦僂狀尋¶常患肩背痛不能出僕雖可出亦未
嘗出門於世務¶都不通曉閭里小兒挾奸舞詐狼貪䑕
黠變態百為¶視僕樸懦可弄輙私相目謂真愚人獨頼
季弟頗觧¶事近者按田造圗及他細事壹以諉之人頗
<pb:KR4e0074_WYG_010-33a>
謂其能¶而病夫因得安居以養拙拙益甚家益落有田
數十¶畆小民見其不足為輕重棄不爲糞溉歲計窘家
屡<md:KR4e0074_SBCK_010-28a>¶報絶糧輙笑曰古人有三旬九食瓶無儲粟者窮者¶
豈我獨耶且天下之得其願者少不得其願者皆是¶也
吾縱自憂其如衆人何因相與大笑而止處塵埃¶中不
慣與流俗往還厭其喧閙每欲縳一椽於萬山¶絶頂人
跡所不至處從一二友生讀書嘯歌以自樂¶伐木誅茅
非有力者不能因自嘆非惟古之貴富人¶不可效欲效
<pb:KR4e0074_WYG_010-33b>
畸人静者巖棲谷汲以自快亦莫之遂¶吾之貧困過古
人逺矣貧富貴賤豈學道者所當掛¶口哉恐吾兄别我
久思我深欲知其所自處故盡發¶之以當談笑耳蘇公
平仲近因黄巖人寄書來相問<md:KR4e0074_SBCK_010-28b>¶意甚欵欵頗自悼聯事
者皆非同軰難與言思觧去¶而不得世所憒憒者多固
宜有此歎然古之君子豈¶皆擇世而居耶亦當安之而
己太史公千載之託未¶得其人煩其作一文甚好功行
之詳只用僕所述歴¶官記叅以後所見聞足矣若欲明
<pb:KR4e0074_WYG_010-34a>
白公之本心僕雖¶無狀他日不敢辭也公無恙日嘗欲
収僕申以婚姻¶之好還家言之而祖母不許公亦繼以
事去遂不相¶聞平居常以為恨然公所欲親厚之者欲
世講師友¶之契耳此身倘有樹立誓不敢忘但媿學術
荒陋無¶所建明孤負期待以損知人之哲然僕之無成
亦朋<md:KR4e0074_SBCK_010-29a>¶友之辱也吾兄可徒譽我而不我教憐我而無以
處¶我乎金華以道術相傳者百餘年范公之亡有繼其¶
後者否吾兄亦宜勉之拳拳愛慕之心舎此無可祝¶者
<pb:KR4e0074_WYG_010-34b>
徳輶如毛人鮮克舉之愛莫助之惟厚自貴重以¶扶植
斯文¶
春間僊華還嘗獲附書繼後歸山中杜門習静不與¶世
接不獲聞動静向仰之切每形夢寐暮寒計惟闔¶户尊
穉均安吾兄養徳家庭有以自樂糧長之役近¶稍優暇
否某年來多病讀書之外無所用心藏書不¶多不足開
廣智識然既不以他事累思故頗得專志<md:KR4e0074_SBCK_010-29b>¶於經漸覺見
聖賢大意亦頗有所論著每復投筆自¶笑古人傳述成
<pb:KR4e0074_WYG_010-35a>
書而泯滅無傳者衆矣寧少我耶既¶復自觧以為吾之
所學本非為名聊以發吾所得耳¶傳否不敢計也平居
未嘗廢得在田里二十年無他¶故擾之則於諸經皆可
自究其㫖聊以為巳有不與¶世俗口談而心無所得者
同愧也吾兄以為如何離¶居日久病身不能動求如夙
昔相聚講習之樂寧可¶得耶舊年喻及蘇公欲為太史
公撰述文字荷其厚¶意有一書煩并歴官記一本寄與
之恐其不詳知乎¶其故也爚兄聞得子頗進學否蘿山
<pb:KR4e0074_WYG_010-35b>
墳隴幸時省視<md:KR4e0074_SBCK_010-30a>¶不相見數年昔之埀髫者聞皆己加冠
多有室有子¶吾曹雖欲常以少年自負尚何可得言之
慨然敝邑¶朋友進徳己之雲南表兄盧希魯中今年甲
科在翰¶林為編修雖升沉異趣而此中可語者便覺益
稀不¶知婺之學者近復有何人晚出亦有可喜者否幸
復¶示及敝親陳仲夷善醫而好學聞戴原禮先生摹印¶
得丹谿醫按及格致餘論意欲求之煩兄轉索一本¶如
戴公逺彦成處恐有望宛轉求一本寄與之以副¶其意
<pb:KR4e0074_WYG_010-36a>
陳云此間人可逓書至昭仁許氏故作此書語¶無次切
冀恕之不宣<md:KR4e0074_SBCK_010-30b>¶　　答劉養浩二首¶
在京師時專托戴七和之附書并寄祭九靈君文曽¶己
達否斯文不振遂至於茲鉅儒宿學凋喪殆盡茫¶然墜
緒將焉所屬而吾黨小子將何所仰耶論次文¶章脩明
遺事正門生弟子之責也長山胡先生待僕¶甚厚僕當
有所述今則未可墓銘嘗有人請于吳東¶閣濬仲吳公
<pb:KR4e0074_WYG_010-36b>
事多恐亦未能即作其文集有一本在¶曹公處嘗見京
師士人亦多聞其名能多摹印出使¶觀文字者知有王
氏之好事亦甚佳也太史公芝園¶集託之叔端不知何
如誠墜此書責在我輩湏盡心<md:KR4e0074_SBCK_010-31a>¶為之王京普説有一本
在武官家則親見其人許見¶借卒不肯將出久之恐失
墜其幸存者慎無使散軼¶公家所藏書大南門外有一
士人收得此人能文辭¶性行髙與僕善時時至其家輙
借觀不勝其悲愴也¶公名在天地決難泯沒所得於天
<pb:KR4e0074_WYG_010-37a>
者過厚矣又欲兼¶得於人天何以堪之事雖至此在公
可無憾斯世而¶不獲見斯人乃可憾耳子孫所存不知
幾何田宅久¶之必有還理每念舊事輙慨歎形於夢寐
送書人未¶來前兩夕連夢公相語公之心豈嘗一日不
在我軰¶耶以是欲到彼編文集圖其事逺歸又患寒疾
故未<md:KR4e0074_SBCK_010-31b>¶果詳見於鄭君書兹不能盡也王氏近如何昔年
携¶其家則來此間欲師之者數家人慕之以為無愧鄭¶
氏幸勉之勿怠秋涼惟侍養吉慶進學飭行於吾道¶有
<pb:KR4e0074_WYG_010-37b>
光㑹言有成約矣尚冀靣談以盡不宣¶
一自為别不復以書相問者六年患難憂苦何所不¶罹
形跡㡬於相忘矣然夢寐中未嘗不相㑹於蘿山¶之下
兩溪之間也閒居獨處追惟昔日賢豪之盛想¶其儀狀
言笑宛在目前徐而思之如風花霜葉存者¶無㡬吾兄
於衆人競進之時雖若少抑而卒以此全¶人之得喪禍
福倚伏之際孰非天哉而彼顧置喜戚<md:KR4e0074_SBCK_010-32a>¶於其間非惑耶
孝孺出處兄想己知近於此理閱之¶愈熟居之愈安每
<pb:KR4e0074_WYG_010-38a>
觀古之名士少遭挫抑則戚嗟怨¶悼若無所容者深病
其無識退之栁侯文章雖髙然¶於此道未有所得殊可
厭薄耳吾兄居得美地義門¶士友可以往來考質為學
必進其視索居無徒者為¶何如第孝孺近來漸不喜為
無用之文人有求者非¶甚不得巳未嘗與之於勢要人
尤不喜見杜門謝事¶欲成一二小書苦於疾疢未能有
成年齒彌長大茍¶不求古人歸宿之地而效皃女子塗
青抹紅以自誑¶衰老將至矣欲安所之邪患瘧患眼難
<pb:KR4e0074_WYG_010-38b>
於作字念相<md:KR4e0074_SBCK_010-32b>¶與之厚情不可遏聊一言之¶
　　荅王仲縉五首¶
僕為學不敏於人聞道不早於人扼愚守陋泛然與¶世
浮沉非有超群之才絶世之識也每質諸道徳之¶奥未
嘗不悚然内愧兢兢若無所容世之君子不棄¶而絶之
亦已幸矣尚可望名譽之加乎數年來士大¶夫不察其
實口耳相承猥有所稱引愈久愈訛遂以¶滋甚子嚴至
乃謂長山胡先生屈巳推奨足下遂從¶而信其然夫長
<pb:KR4e0074_WYG_010-39a>
山今之賢而有道者也其文章方之¶當世未肯多讓求
之古人不在作者之後使昔之大<md:KR4e0074_SBCK_010-33a>¶儒如虞公黄公尚在
且當屈巳避之况眇爾之小子¶乎大凡先輩之於後學
以為不引而稱之則其名不¶彰稱之而無所徴則衆人
不信故屈己以為遜讓若¶長山先生之所言乃待後學
之心也而非其實今足¶下以為然則過於聽矣今復惠
書與僕論文且儗僕¶於司馬遷夫遷豈易及哉六經之
下惟遷善紀事縱¶恣豪邁統紀苞括無常態也後乎遷
<pb:KR4e0074_WYG_010-39b>
者五百年作者¶以十百計欲其文之庶㡬遷者不可得
也遷之才不¶易及如此足下乃率然儗於僕人其謂足
下何哉此¶僕所以受書沉思而莫知所以答也然足下
端慤直<md:KR4e0074_SBCK_010-33b>¶愿決非妄諛人者特過於聽而溺於相愛之深
耳昔¶有愛珠者得徑寸之珠甚愛之或謂之曰此明月
珠¶也愛珠者聞其言因將以問人月之光寧過於吾珠¶
乎其他人聞者皆笑之而愛珠者仍持其說而不變¶夫
愛珠者非不知月之明且大也信人之言太篤而¶愛己
<pb:KR4e0074_WYG_010-40a>
之珠太固耳夫稱珠以明月豈謂珠之果類於¶月哉而
愛珠者斷然而儗之則過矣長山之稱是明¶月珠之說
也足下遂以遷實之得夫類於愛珠者乎¶抑聞君子之
相與則有異於是者譽其美之為愛不¶若規其過之為
愛之深也僕聞古之善治者聞諾諾<md:KR4e0074_SBCK_010-34a>¶則懼諤諤則喜今
足下不鄙賤僕而友之所謂諾諾¶則有矣而諤諤則未
聞也繼今以往茍因僕之所遺¶闕而教之其受賜也豈
止於食駃騠享大璧之為美¶哉僕亦當思所以為報不
<pb:KR4e0074_WYG_010-40b>
敢徒然取而㝠然己也¶
違離己久思見顔靣而車從不一來意者足下之見¶忘
耶忽奉教書周誦累過乃知足下念僕之切無異¶於昔
時也夫與人友而疑人之忘己者非也積疑於¶心待書
而後釋者亦非也此之謂以今人比足下而¶不以古人
望足下斯僕之過也僕乃今知足下之心¶矣今之交友
多矣其有如足下之念僕者乎有如足<md:KR4e0074_SBCK_010-34b>¶下之知僕者乎
僕所聞見其能有而不告乎然足下¶欲得僕所著文以
<pb:KR4e0074_WYG_010-41a>
觀僕則不敢承命非有所靳也然¶無益於足下故不敢
耳足下為文者乎則當求之于¶易之大傳書之典謨訓
誓詩之三百篇孔子之春秋¶周之三禮及秦漢賢士之
所著乃足以為法矣欲求¶其道乎則凡足下終日之語
黙起居奉上馭下道未¶始不在也第知之有誠有不誠
行之有至有不至耳¶能叅以孔子子思孟子之所言七
十二子之所問而¶反質之於六經則自識之矣何取於
僕之文乎雖僕¶之文時有所稱述而得之之方如斯而
<pb:KR4e0074_WYG_010-41b>
己斯道譬之<md:KR4e0074_SBCK_010-35a>¶水然隨地而有之有志者如鑿井者數仭
之後將沛¶乎其莫禦矣茍不自用其力而乞水於人所
得常不¶給而為心愈勞近代之士好摹竊古人之文是
乞水¶者之術也文者道之餘耳茍得乎道何患乎文之
不¶肆耶足下之井己鑿矣其源沸然而出矣能日濬之¶
而不止誰能測其淺深哉僕之所得者不過若此雖¶文
之所言亦若此而己足下其復思之何時得一聚¶首將
與足下盡談
<pb:KR4e0074_WYG_010-42a>
十一月十一日某端肅奉書仲縉翰撰尊契家兄長¶侍
史俞兄子嚴至得書及所作文序啓封伸紙立捧<md:KR4e0074_SBCK_010-35b>¶細誦
意厚而誠義純而達不自知手之不釋而心之¶暢懌也
世人之於文誰不為之至於求其可誦者何¶其鮮哉葢
不得其塗故也士之患多厭常而喜怪背¶正而嗜竒用
志既偏卒之學為竒怪終不可成而為¶險澁艱陋之歸
矣且學竒怪者以其美也而竒怪亦¶非古人之所尚也
文之古者莫過於唐虞三代而書¶之二典三謨禹貢𦙍
<pb:KR4e0074_WYG_010-42b>
征以及商周訓誓諸篇皆當時¶紀事陳說之文未嘗竒
怪詩三百篇亦未嘗竒怪春¶秋書當時之事雖寓褒貶
之法於一言片簡之中亦¶未嘗見其竒怪禮經多周漢
賢人君子所論次其言<md:KR4e0074_SBCK_010-36a>¶平易明切亦未有所謂竒怪至
於盤庚大誥其言有¶不可曉者乃當時方俗之語亦非
故為是艱險之文¶也然則嗜竒好怪者果何所本哉茍
謂於司馬遷班¶固則遷固之書有質直無華如家人女
子所言者唐¶之文竒者莫如韓愈而其文皆句妥字適
<pb:KR4e0074_WYG_010-43a>
初不難曉¶宋之以文名者曰歐陽氏曰蘇氏曰曽氏曰
王氏此¶四人之文尤三百年之傑然者而未嘗以竒怪
為高¶則夫文之不在乎竒怪也久矣惟其理明辭達而
止¶耳而世顧他之焉者猶之迷人醉客不問塗於大道¶
肆意徑趨是以卒不免入乎荆棘之塲鼯狖之居而<md:KR4e0074_SBCK_010-36b>¶終
弗獲就乎大道也今足下之所為非特得其塗而¶己而
又有始終焉有理趣焉茍益脩於不弛浚其源¶而導其
波將見汨汨然來而不止繼乎待制君之聲¶烈可望矣
<pb:KR4e0074_WYG_010-43b>
昔在朝廷為文者非不多而人獨推太史¶公與待制君
蓋文之法有體裁有章程本乎理行乎¶意而導乎氣氣
以貫之意以命之理以主之章程以¶覈之體裁以正之
體裁欲其完不完則端大而末微¶始龍而卒蚓而不足
以為文矣章程欲其嚴不嚴則¶前甲而後乙左鑿而右
枘而不足以為文矣氣欲其¶昌不昌則破碎斷裂而不
成章意欲其貫不貫則乖<md:KR4e0074_SBCK_010-37a>¶離錯糅而繁以亂理欲其無
疵有疵則氣沮詞慙雖¶工而於世無所裨此五者太史
<pb:KR4e0074_WYG_010-44a>
公與待制君能由其¶法而不蹈其弊而務乎竒怪者皆
反之此世之公言¶所以推諸此而不居乎彼也斯文者
造化之至理寓¶焉人患不能造其極耳茍造其極決不
可泯滅有志¶者在乎自力而巳僕所志尚有大乎此者
省事者少¶不欲與人言雖應時作文又恐人以文人相
謂亦久¶不喜談感足下愛我之深念我之篤聊以此復
命子¶嚴亦甚可喜須時相與議論有益也¶
某白别後終日汨汨深泥中執轡兢兢每虞傾跌幸<md:KR4e0074_SBCK_010-37b>¶無
<pb:KR4e0074_WYG_010-44b>
所苦前途未知稍勝否敬謹之外一聽之自然無¶所用
心也來書言相念之意甚増感歎方今斯文寥¶落所望
於足下者豈有涯哉望勿以聖賢之言為空¶談知之欲
真踐之欲篤自期者欲逺大顧諟明命以¶勿負天之所
授庶幾其可耳如某之頑闇曽何足效¶耶當以千古為
師俟後世之知己無薄於自待而淺¶於求合况賢王以
身率之宜無待於區區之言矣赴¶京不知在何時惟進
道自愛見表兄及鄭庶子諸公¶亦望致此意某端肅奉
<pb:KR4e0074_WYG_010-45a>
白¶
僕資質不敏明聞道日淺行巳之篤不逮古人是以<md:KR4e0074_SBCK_010-38a>¶年
益加而智愈昏名益有聞而心益為之欿然日汨¶汨與
世伍語黙俯仰能自異於流俗者㡬希每念昔¶之聖賢
道徳言行之懿未嘗不内咎而深自慚也足¶下在朋友
中最為相知且相與最久不思有以正其¶闕失納之于
寡過之地顧以書譽其所未至而強其¶所未能豈僕之
所望哉夫古之著書者非好為辭而¶然也非慕乎名而
<pb:KR4e0074_WYG_010-45b>
然也蓋以己之所有無由淑乎人¶天之舉以與我者懼
其至我而絶也故從而筆之於¶書而公之於天下如子
思孟子周元公之流其智誠¶足以知乎道其才誠足以
周乎用其發之於言誠足<md:KR4e0074_SBCK_010-38b>¶以啓昧幽而埀矩則且不戾
其所為也是以學者傳¶而信之如龜䇿恃而頼之如稻
梁尊而仰之如日月¶茍為名而己爾夸其辭而己爾如
揚子雲王仲淹之¶所述而巳爾於道無明也於事無補
也揆之於其躬¶又不能無憾也則亦奚以為哉僕上之
<pb:KR4e0074_WYG_010-46a>
未能學子思¶孟子之萬一至於揚王之所為心又不敢
以為可也¶居則黙黙以思兢兢以行勉勉焉期不畔乎
道而冀¶其有成使吾學果能成其身乎則雖不著書其
所傳¶者固在使學焉而無以自立於天下縱琢刻其辭
其¶將孰信之僕之不易於言者鄙陋之志殆有在足下<md:KR4e0074_SBCK_010-39a>¶未宜以韓退之之事責我也夫退之之重著書有不¶自
滿假之美焉未可深過其過在未聞道而言行未¶能無
可議耳於道有得焉至和充乎中至順達乎外¶其音聲
<pb:KR4e0074_WYG_010-46b>
中乎律其周旋中乎禮其取舎好惡是非進¶退中乎義
即之者邪慝消望之者鄙吝祛聞其風者¶相率而化於
善彌千載而如尚存若斯人者何待著¶書而後有益於
人哉故顔子黙然處陋巷而聖人予¶之為群賢首其後
若漢之黄憲言論之存者無片簡¶焉當時莫不自以為
弗及至於讀其傳者猶怳然想¶見其為人與憲生相先
後之士有為昌言者矣有為<md:KR4e0074_SBCK_010-39b>¶政論者矣有為論衡者矣
如足下所稱著書三數公¶其有益於後世者或有之而
<pb:KR4e0074_WYG_010-47a>
其人之賢否視憲何如¶哉僕少不自量亦喜有所著年
長以來窺見聖賢之¶垣墻内顧彌覺不足非惟不喜為
亦有所不暇為矣¶每見好名者不度智之不任徳之不
類而亟為言言¶往往畔於道輙為之汗下果使聖人之
道世無知者¶必待吾言而後明猶當審其醇疵而後出
之况斯道¶自近世大儒剖析刮磨具己明白所患者信
而行之¶者寡耳今世有賢者作當以躬行為先一反澆
陋之¶習以表正海内庶㡬有所益豈宜復増以浮辭而
<pb:KR4e0074_WYG_010-47b>
長<md:KR4e0074_SBCK_010-40a>¶其虚薄邪足下謂僕所接見者少不能副遐陬僻壤¶
之望因欲著書以化之夫以化當世為軄者賢士仁¶人
事也僕也烏敢當且賢者能化從巳者不能化違¶己者
仁人能使善者勸不能使惡者變故孔子至仁¶也而化
不行於陽虎武叔孟子大賢也而臧倉賤之¶王驩怨之
淳于髠輕之彼一聖一賢且有所不及而¶况纎微昧弱
者顧舉一世而盡化之以口之不給而¶欲假書以傳僕
雖騃其為計不宜若是疏也且萬世¶之所共尊而師其
<pb:KR4e0074_WYG_010-48a>
言者惟孔孟為然今閭巷庸人讀¶孔孟之書猶不知其
可用或以為戱笑之資僕縱著<md:KR4e0074_SBCK_010-40b>¶書其能加於孔孟乎孔
孟不可加其能庶㡬孔孟乎¶徳道如孔孟不能必世俗
之信而僕乃欲著其荒言¶以化世俗不待智者而識其
難足下不宜以之相勉¶也然足下之心豈有他哉乃愛
僕之深處我之厚而¶不知非其任耳雖然僕非無志於
道者學道而未至¶者也學未至則悔吝不能無過眚不
能免必賴朋友¶以相成吾今而後所望以成己者舎足
<pb:KR4e0074_WYG_010-48b>
下而誰哉幸¶求所闕時以告我則足下所云化今傳後
者其將有¶在矣願少緩之無以著書為勸¶
　　與邵真齋書九首<md:KR4e0074_SBCK_010-41a>¶前者以賤疾故承過家撫視宿留兼旬不忍舎去此¶意
厚甚不可忘也别後調理一如嚴戒而病根至今¶未除
寒熱之作雖少減而咳𠻳還如曩時尚義同遊¶之約但
恐羸弱之餘難即踐耳不知從者果能見臨¶否恐負前
約特令村僕詣前或有善藥更惠數服&KR0057;¶佳然非所敢
<pb:KR4e0074_WYG_010-49a>
望也匆猝不謹惟冀恕察不宣¶
某不能養生自去冬感瘧至今七十餘日纒綿未止¶仲
夷景𢎞二公雖嘗診視然未能決其得失前家兄¶曽遣
人詣宅巳沐許諾今特令山童奉迓風日頗清¶美望即
見臨拳拳企仰之懐尚容靣談以盡不宣<md:KR4e0074_SBCK_010-41b>¶舊臘承臨訪匆遽别去弗能如禮慊恨無巳比以家¶兄
希聲羸疾不減嘗遣舎弟輩走邀屢䝉許諾延頸¶以俟
又復旬月而未果如約何見棄之深耶大抵家¶兄之疾
<pb:KR4e0074_WYG_010-49b>
先生雖知其證然千聞不若一見望撥數日¶之冗過家
靣論服藥扶持以副拳拳之懇古之善醫¶以濟物為心
者雖道路暫遇之人猶為診治况辱託¶交甚久如區區
兄弟者而可拒而不赴乎某適有痔¶瘡之苦不能躬詣
專令人上請幸翻然一來以慰懸¶仰輕瀆之罪尚容靣
謝不宣¶
令郎徳孚來承以舎妹故逺貽藥物感荷厚意曷日<md:KR4e0074_SBCK_010-42a>¶而
忘第病者羸弱虚損難為得効寒熱痰咳畧無少¶減令
<pb:KR4e0074_WYG_010-50a>
子雖謂脉息無傷然恐日久益難調理鄙意欲¶煩從者
過家診視使得脫體但天寒道逺跋渉為勞¶諒仁者以
濟物為心必能惠然一來以副懸望也切¶冀勿外幸甚
閬風小像至今未取得後㑹當寄達餘¶懐悉俟靣晤不
宣¶
夏間從者過家獲接言論近者弊親童伯禮丈令閫¶貳
恙意欲邀足下診視嘗令小僕阿順詣宅代致此¶懇令
郎荅書知在長亭王宅今特遣輿夫詣前望勿¶它辭即
<pb:KR4e0074_WYG_010-50b>
副其意叔通先生數日間亦到此可同行也<md:KR4e0074_SBCK_010-42b>¶區區病餘
少力詳曲悉俟靣談不宣¶
前者村僕還承書約在月末相過計日以俟未遂一¶見
豈以雨故愆期邪近希政弟老母患傷寒己五六¶日深
以為憂而賤體至今未平復令舎弟帶通至鐡¶塲令其
專達此書至上請相陪同來諒先生過愛之¶厚必不忍
棄我也拳拳之情尚容㑹晤以盡不宣¶
比者專人致書偕令郎造請人回聞從者巳往長亭¶悵
<pb:KR4e0074_WYG_010-51a>
怏無巳舎妹縁其姑親來相迎昨日己還童宅臨¶行拳
拳以舊恙未減為憂望執事過邑中特與表兄¶希魯同
到其家診視輕重商議用藥以慰懸結之情<md:KR4e0074_SBCK_010-43a>¶幸甚區區
同産鍾愛惟有此妹憐其抱疾恨不能以¶身代之千萬
深體此懐勿拘滯於形跡乃所願也兹¶族弟往長亭特
致此懇尚冀㑹言以盡謝臆不宣¶
昨諭及手巻己作醫原一篇稱贊盛美家叔更欲索¶詩
數首書之故未即發上如未有人至當令陳用中¶秀才
<pb:KR4e0074_WYG_010-51b>
送還也賤患痔疢久而未愈殊為所苦不知曾¶問得佳
方否里人嘗有服黄連觧毒湯而愈者便中¶乞合一二
貼付至實感厚惠匆匆奉復尚冀靣晤不¶宣¶
久别之餘昨於許君處獲接言論豈勝慰浣第䝉枉<md:KR4e0074_SBCK_010-43b>¶顧
邑邸適以賤事弗值為悵怏耳恃愛有懇祖母舊¶患頭
風夜來忽復舉發項背間痛艱於眠食加以嘔¶吐神思
頗倦舉家長少不知所為計非先生不能治¶之謹專人
奉邀萬冀以斯文雅故撥置他事即賜一¶臨以副懸懸
<pb:KR4e0074_WYG_010-52a>
之望幸甚¶
　
　
　
　
　
　
　
<pb:KR4e0074_WYG_010-52b>
　
　
　¶
　
　
　
　
　遜志齋集巻十

<pb:KR4e0074_WYG_011-1a>
欽定四庫全書
　遜志齋集巻

十一　　　　明　方孝孺¶　撰
